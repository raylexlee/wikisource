<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十回　老太監引酌朝房　二提刑庭參太尉
    </voice>
    <voice name="zh-HK-WanLungNeural">
        <break time="100ms" /><break time="100ms" />詩曰：<break time="100ms" />　　帝曰簡才能，旌賢在股肱。文章體一變，禮樂道逾弘。<break time="100ms" />　　芸閣英華人，賓門鵷鷺登。恩筵過所望，聖澤實超恆。<break time="100ms" />話說西門慶自此與李桂姐斷絕不題。卻說走差人到懷慶府林千戶處打聽消息，林千戶將升官邸報封付與來人，又賞了五錢銀子，連夜來遞與提刑兩位官府。當廳夏提刑拆開，同西門慶先觀本衛行來考察官員照會，其略曰：<break time="100ms" />　　兵部一本，尊明旨，嚴考核，以昭勸懲，以光聖治事：先該金吾衛提督官校太尉太保兼太子太保朱題前事，考察禁衛官員，除堂上官自陳外，其餘兩廂詔獄緝捕、內外提刑所指揮千百戶、鎮撫等官，各挨次格，從公舉劾，甄別賢否，具題上請，當下該部詳議，黜陟升調降革等因。<break time="100ms" />　　奉聖旨：兵部知道，欽此欽遵。抄出到部。看得太尉朱題前事，遵奉舊例，委的本官殫力致忠，公於考核，皆出聞見之實，而無偏執之私。足以勵人心而孚公議，無容臣等再喙。但恩威賞罰，出自朝廷，合候命下之日，一體照例施行等因。續奉欽依擬行。<break time="100ms" />　　內開山東提刑所正千戶夏延齡，資望既久，才練老成，昔視典牧而坊隅安靜，今理齊刑而綽有政聲，宜加獎勵，以冀甄升，可備鹵簿之選者也。貼刑副千戶西門慶，才幹有為，精察素著。家稱殷實而在任不貪，國事克勤而台工有績。翌神運而分毫不索，司法令而齊民果仰。宜加轉正，以掌刑名者也。懷慶提刑千戶所正千戶林承勛，年清優學，占籍武科，繼祖職抱負不凡，提刑獄詳明有法，可加獎勵簡任者也。副千戶謝恩，年齒既殘，昔在行猶有可觀，今任理刑罹軟尤甚，宜罷黜革任者也。<break time="100ms" />西門慶看了他轉正千戶掌刑，心中大悅。夏提刑見他升指揮，管鹵簿，大半日無言，面容失色。於是又展開工部工完的本觀看，上面寫道：<break time="100ms" />　　工部一本，神運屆京，天人胥慶，懇乞天恩，俯加渥典，以蘇民困，以廣聖澤事。<break time="100ms" />　　奉聖旨：這神運奉迎大內，奠安艮岳，以承天眷，朕心嘉悅。你每既效有勤勞，副朕事玄至意。所經過地方，委的小民困苦，著行撫按衙門，查勘明白，著行蠲免今歲田租之半。所毀壩閘，著部裡差官會同巡按御史，即行修理。完日還差內侍孟昌齡前去致祭。蔡京、李邦彥、王煒、鄭居中、高俅，輔弼朕躬，直贊內廷，勛勞茂著，京加太師，邦彥加柱國太子太師，王煒太傅，鄭居中、高俅太保，各賞銀五十兩、四表禮。蔡京還蔭一子為殿中監。國師林靈素，佐國宣化，遠致神運，北伐虜謀，實與天通，加封忠孝伯，食祿一千石，賜坐龍衣一襲，肩輿人內，賜號玉真教主，加淵澄玄妙廣德真人、金門羽客、達靈玄妙先生。朱勔、黃經臣，督理神運，忠勤可嘉。勔加太傅兼太子太傅，經臣加殿前都太尉，提督御前人船。各蔭一子為金吾衛正千戶。內侍李彥、孟昌齡、賈祥、何沂、藍從頤著直延福五位宮近侍，各賜蟒衣玉帶，仍蔭弟侄一人為副千戶，俱見任管事。禮部尚書張邦昌、左侍郎兼學士蔡攸、右侍郎白時中、兵部尚書餘深、工部尚書林攄，俱加太子太保，各賞銀四十兩，彩緞二表禮。巡撫兩浙僉都御史張閣，升工部右侍郎。巡撫山東都御史侯濛，升太常正卿。巡撫兩浙、山東監察御史尹大諒、宋喬年，都水司郎中安忱、伍訓，各升俸一級，賞銀二十兩。祇迎神運千戶魏承勛、徐相、楊廷佩、司鳳儀、趙友蘭、扶天澤、西門慶、田九皋等，各升一級。內侍宋推等，營將王佑等，俱各賞銀十兩。所官薛顯忠等，各賞銀五兩。校尉昌玉等，絹二匹。該衙門知道。<break time="100ms" />夏提刑與西門慶看畢，各散回家。後晌時分，有王三官差永定同文嫂拿請書，十一日請西門慶往他府中赴席，少罄謝私之意。西門慶收下，不勝歡喜，以為其妻指日在於掌握。不期到初十日晚夕，東京本衛經歷司差人行照會：「曉諭各省提刑官員知悉：火速赴京，趕冬節見朝謝恩，毋得違誤取罪。」西門慶看了，到次日衙門中會了夏提刑，各人到家，即收拾行裝，備辦贄見禮物，約早晚起程。西門慶使玳安叫了文嫂兒，教他回王三官：「我今日不得來赴席，要上京見朝謝恩去。」文嫂連忙去回，王三官道：「既是老伯有事，容回來潔誠具請。」西門慶一面叫將賁四來，吩咐教他跟了去，與他五兩銀子，家中盤纏。留下春鴻看家，帶了玳安、王經跟隨答應。又問周守備討了四名巡捕軍人，四匹小馬，打點馱裝轎馬，排軍抬扛。夏提刑便是夏壽跟隨。兩家共有二十餘人跟從。十二日起身離了清河縣，冬天易晚，晝夜趲行。到了懷西懷慶府會林千戶，千戶已上東京去了。一路天寒坐轎，天暖乘馬，朝登紫陌，暮踐紅塵。正是：<break time="100ms" />　　意急款搖青帳幕，心忙敲碎紫絲鞭。<break time="100ms" />話說一日到了東京，進得萬壽門。西門慶主意要往相國寺下。夏提刑不肯，堅執要往他親眷崔中書家投下。西門慶不免先具拜帖拜見。正值崔中書在家，即出迎接，至廳敘禮相見，與夏提刑道及寒溫契闊之情。坐下茶畢，拱手問西門慶尊號。西門慶道：「賤號四泉。」因問：「老先生尊號？」崔中書道：「學生性最愚樸，名閑林下，賤名守愚，拙號遜齋。」因說道：「舍親龍溪久稱盛德，全仗扶持，同心協恭，莫此為厚。」西門慶道：「不敢。在下常領教誨，今又為堂尊，受益恆多，不勝感激。」夏提刑道：「長官如何這等稱呼！便不見相知了。」崔中書道：「四泉說的也是，名分使然。」言畢，彼此笑了。不一時，收拾行李。天晚了，崔中書吩咐童僕放桌擺飯，無非是果酌餚饌之類，不必細說。當日，二人在崔中書家宿歇不題。
    </voice>
</speak>
