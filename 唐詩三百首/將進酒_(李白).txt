





君不見黃河之水天上來，奔流到海不復回。

君不見高堂明鏡悲白髮，朝如青絲暮成雪。

人生得意須盡歡，莫使金樽空對月。

天生我材必有用，[2]千金散盡還復來。

烹羊宰牛且爲樂，會須一飲三百杯。

岑夫子，丹丘生。將進酒，杯莫停。[3]

與君歌一曲，請君爲我側耳聽。[4]

鐘鼓饌玉不足貴，但願長醉不願醒。

古來聖賢皆寂寞，惟有飲者留其名。

陳王昔時宴平樂，斗酒十千恣讙謔。

主人何為言少錢？徑須沽取對君酌。

五花馬，千金裘。呼兒將出換美酒，與爾同銷萬古愁。




↑ 另有题做《惜罇空》——①見於由1913年羅振玉根據敦煌殘卷照片整理所錄而成的《鸣沙石室佚書》“唐人選唐詩”「伯希和氏2567號」；②見於日本嘉靖堂文庫所藏蜀本《李太白文集》。

↑ 敦煌「伯2567」唐詩選殘卷作「天生吾徒有俊材」。

↑ 敦煌「伯2567」唐詩選殘卷「丹丘生」後無「將進酒，杯莫停」兩句。

↑ 敦煌「伯2567」唐詩選殘卷此句作「請君為我傾」。





-{zh-hant;zh-hans|

收聽本文（詳細信息）



此錄音根據2017年6月2日的版本、以閩南語錄製，不會隨條目修訂而自動改變。（收聽幫助）

更多有聲文獻

}-





