<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        杜甫 觀公孫大娘弟子舞劍器行並序
    </voice>
    <voice name="zh-HK-WanLungNeural">
        <break time="100ms" /><break time="100ms" />大曆二年十月十九日，夔府別駕元持宅見臨潁李十二娘舞劒器，壯其蔚跂。問其所師，曰︰「余公孫大娘弟子也。」開元三載，余尚童稚，記於郾城觀公孫氏舞劒器渾脫。瀏灕頓挫，獨出冠時。自高頭宜春梨園二伎坊內人，洎外供奉，曉是舞者，聖文神武皇帝初，公孫一人而已。玉貌錦衣，況余白首！今茲弟子亦匪盛顏。既辨其由來，知波瀾莫二。撫事慷慨，聊爲《劒器行》。昔者吳人張旭善草書書帖，數嘗於鄴縣見公孫大娘舞西河劒器，自此草書長進，豪蕩感激。即公孫可知矣！<break time="100ms" />昔有佳人公孫氏　一舞劒器動四方<break time="100ms" />觀者如山色沮喪　天地爲之久低昂<break time="100ms" />㸌如羿射九日落　矯如羣帝驂龍翔<break time="100ms" />來如雷霆收震怒　罷如江海凝青光<break time="100ms" />絳脣珠袖兩寂寞　晚有弟子傳芬芳<break time="100ms" />臨潁美人在白帝　妙舞此曲神揚揚<break time="100ms" />與余問答既有以　感時撫事增惋傷<break time="100ms" />先帝侍女八千人　公孫劒器初第一<break time="100ms" />五十年間似反掌　風塵澒洞昏王室<break time="100ms" />梨園弟子散如煙　女樂餘姿映寒日<break time="100ms" />金粟堆南木已拱　瞿塘石城草蕭瑟<break time="100ms" />玳筵急管曲復終　樂極哀來月東出<break time="100ms" />老夫不知其所徃　足繭荒山轉愁疾<break time="100ms" />↑ <break time="100ms" />↑ <break time="100ms" />↑ 「草」：《文苑英華》作「暮」<break time="100ms" />
    </voice>
</speak>
