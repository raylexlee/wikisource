<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        高適 燕歌行
    </voice>
    <voice name="zh-HK-WanLungNeural">
        <break time="100ms" /><break time="100ms" />開元二十六年，客有從御史大夫張公出塞而還者，作《燕歌行》以示適，感征戍之事，因而和焉。<break time="100ms" />漢家煙塵在東北，漢將辭家破殘賊。<break time="100ms" />男兒本自重橫行，天子非常賜顏色。<break time="100ms" />摐金伐鼓下榆關，旌斾逶迤碣石間。<break time="100ms" />校尉羽書飛瀚海，單于獵火照狼山。<break time="100ms" />山川蕭條極邊土，胡騎憑陵雜風雨。<break time="100ms" />戰士軍前半死生，美人帳下猶歌舞。<break time="100ms" />大漠窮秋塞草腓，孤城落日鬬兵稀。<break time="100ms" />身當恩遇恆輕敵，力盡關山未解圍。<break time="100ms" />鐵衣遠戍辛勤久，玉筯應啼別離後。<break time="100ms" />少婦城南欲斷腸，征人薊北空回首。<break time="100ms" />邊庭飄颻那可度，絕域蒼茫更何有。<break time="100ms" />殺氣三時作陣雲，寒聲一夜傳刁斗。<break time="100ms" />相看白刃血紛紛，死節從來豈顧勳。<break time="100ms" />君不見沙場征戰苦，至今猶憶李將軍。<break time="100ms" />
    </voice>
</speak>
