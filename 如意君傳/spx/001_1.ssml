<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        如意君傳
    </voice>
    <voice name="zh-HK-WanLungNeural">
        <break time="100ms" />如意君傳<break time="100ms" />序<break time="100ms" />　　如意君傳者何？則天武后中冓之言也。雖則言之醜也，亦足以監乎！昔者四皓翼太子，漢祚以安，實賴留忠矣。則天武后強暴無紀，荒淫日盛，乃至廢太子而自立，衆莫之能正焉。而中宗之後也，實熬曹氏之侯之力，如留侯，可謂社稷力也。此雖以淫行得進，亦非社稷忠耶？當此之時，留侯盧之，四皓翼之，且焉能乎？《易》曰：“納約自牖”，熬曹氏用之。由是觀之，雖則言之醜也，亦足以監乎！<break time="100ms" />　　甲戌秋華陽散人題<break time="100ms" />閫娛情傳<break time="100ms" />　　武則天宮後者，荊州都督士彠女也。幼名媚娘，年十四，文皇聞其美麗，納之後宮，拜為才人。久之，文皇不豫，高宗以太子入奉湯藥，媚娘侍側，高宗見而悅，欲私之，未得便。會高宗起如廁，媚娘奉金盆水跪進，高宗戲以水灑之，且吟曰：「乍憶翠山夢裡魂，陽台路隔豈無聞。」媚娘即和曰：「未承錦帳風雲會，先沐金盆雨露恩。」高宗大悅，遂相攜，交會於宮內小軒僻處，極盡繾綣。既畢，媚娘執御衣而泣曰：「妾雖微賤，久侍至尊，欲全陛下之情，冒犯私通之律。異日居九五，不知置妾身何地耶？」高宗解所佩九龍羊脂玉鉤與之，曰：「即不諱，當冊汝為后。」媚娘再拜而受。自是入侍，疾趣私通焉。<break time="100ms" />　　文皇病大漸，出媚娘於感業寺削髮為尼。高宗嗣大位，幸感業寺行香，私令媚娘長髮。髮後長七尺。載之入宮，拜為左昭儀。武氏入昭儀宮，與王皇后、蕭淑妃爭寵。武氏年三十二歲，泣訴高宗曰：「陛下位居九五，不念下帶之記乎？」高宗心思王皇后、蕭淑妃二人爭寵，有廢立之意。次早臨朝，宣長孫無忌問曰：「王皇后無子，武昭儀有子，朕欲廢后、立后，卿意如何？」無忌不敢言，有近臣褚遂良諫曰：「王皇后，表禮所聘，先帝臨崩，執陛下手，謂臣等曰：『朕佳兒、佳婦咸以付卿。』言猶在耳，不敢忘也。況王后未曾有過，何以廢之？陛下必欲易后，伏請妙選天下名族。且武氏經事先帝，又出為尼，人所共知，天下耳目不可掩也。臣逆陛下，臣罪當誅。」遂免冠叩頭流血曰：「臣還陛下牙笏官請願歸甲里。」武后隱身在屏後，聽見，厲聲言曰：「何不撻死這利口賊！」高宗大怒，即將褚遂良加極刑賜死，長孫無忌貶為潭州都督。後史官讀史至此，有詠曰：<break time="100ms" />　　　　蹇蹇王臣既匪躬，直言真有比干風；<break time="100ms" />　　　　笏還螭陛心終赤，額叩龍墀血柱紅。<break time="100ms" />　　　　威鳳無情建國紀，聚塵有語亂宸聰；<break time="100ms" />　　　　聖朝厚賜春秋祀，千古重昭社稷忠。<break time="100ms" />　　褚遂良加刑，無忌被貶，朝廷括囊而詐立武氏為昭儀皇后。時武氏僭亂朝權，出入無忌，每與高宗同殿，高宗嬖而畏之，繇是天下謂之二聖。後帝兩目枯眩不能票本百官奏事，或令武后決之。后性質聰敏，博通古今，涉獵文史，處事皆稱旨意，將王皇后與蕭淑妃誣陷坐罪，各杖二百，斷去二人手足，投酒甕中，浸撈骨殖埋於後苑。贈父武士獲為周國公，加封太原王。高宗崩，太子李哲即位為中宗主。皇帝既即位，立韋妃為后。未及五年，被武后廢為盧陵王，立次子李且為帝，虛位七年，又被廢為皇嗣。是時，自立為則天武后，立武氏七廟，遣將擊殺琅琊王李沖及越王李貞，又舉兵殺戮唐朝宗室，自名武瞾，稱為則天大聖金輪皇帝，國號周，立侄武三思為太子。宰相狄仁傑從容諫曰：「陛下立武太子，誠恐陛下萬歲後，侄為天子，難以附姑於太廟。」太后聞奏，遂改立李且為皇帝，改姓武元，人由是漸有反周為唐之意。詩云：<break time="100ms" />　　　　一語喚回鸚鵡夢，九霄奪得鳳雛還。<break time="100ms" />　　武后自知人心不服，內行不正，以反逆誣人，誅殺不可勝計。中淫外酷，後史官詠詩一首嘲之，詞曰：<break time="100ms" />　　　　牝雞聲裡紫宸空，幾樹飛花滿地紅；<break time="100ms" />　　　　當代媚娘居北闕，一朝天子寓東宮。<break time="100ms" />　　　　椒房倡亂由張氏，社稷中興賴狄公；<break time="100ms" />　　　　人事未形先有數，至今追憶李淳風。<break time="100ms" />　　自太后聽信二張，用酷吏來俊臣、索元禮等行不正之法，百官俱不敢諫，幸賴狄仁傑在朝維持國政。惜乎一薛進而逞欲恣淫矣，可勝道哉。<break time="100ms" />　　初，隋末，薛舉稱兵於隴西，僭號秦帝，次子仁景從其兄仁果，戰敗淺水，降，殛死於長安。先是仁景之愛妾素姬與家僮奸。方孕矣，仁景恕而出之於六水地。兵敗獨得免。生一子名曰玉琒。長，好讀孫吳兵法，感家難，不仕，娶妻於曹。有二子，長薛伯英，次即薛敖曹也。高宗朝儀鳳三年，玉峰卒，敖曹兄弟徙居長安。永隆元年，伯英卒，敖曹游於洛陽，遂遷居焉。時敖曹年十八，長七尺餘，白皙，美容顏，眉目秀朗，有臂力，矯健過人，博通經史，善書畫琴奕諸藝，飲酒至斗餘不醉，以故多輕俠之遊。而肉具特壯大異常，里中少年好事者俱知之，每遇敖曹飲酒求一觀，以為戲笑。敖曹曰：「予以此物累，不知人道。時有所感無地可施，方為用苦。何有供諸君歡也？」強之，乃出其肉具——奓𤄃稜跣，其腦有坑窩四五處。及怒發，坑中之肉隱起，若蝸牛湧出，自頂至根，筋勁起，如蚯蚓之壯，首尾有二十於條，江瑩光彩，洞徹不昏，蓋未曾近婦人之漸漬也。少年見之咸感驚異。試以斗粟掛其莖首，昂起有餘力，無不大歎絕倒。間與敖曹遊娼家，初見其美少年，歌謠酒令無不了了，愛而慕之。稍與迫，睹肉具，無不號呼避去。間有老而淫者，勉強百計導之，終不能入。敖曹肉具名既彰，無肯與婚者。居時常歎嗟，有悲生之感。
    </voice>
</speak>
