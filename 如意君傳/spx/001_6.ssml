<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　敖曹曰：「陛下既已許臣言，臣當敢言。皇太子何罪？廢為廬陵王，遠謫房州？況聞比來改過自新，天下但謂陛下欲削唐社稷。臣恐千秋萬歲後，呂氏之禍及矣！人心未厭唐，陛下宜速召廬陵王來，付以大位，陛下高拱九重，何樂如之？」<break time="100ms" />　　后有難色。敖曹曰：「陛下如不從臣，請割去陽事，以謝天下。」遽起小匕首向麈尾欲自裁。后急爭奪之，麈首已傷入半寸許，血流涔涔。后起用淨帛拭乾，以口呵之，且泣且罵曰：「癡兒！何至此也？」<break time="100ms" />　　敖曹曰：「臣之為兒，乃片時兒耳。陛下自有萬歲兒，系陛下親骨肉，何忍棄之？」<break time="100ms" />　　后心動，敖曹自是每以為勸。后得狄梁公言，召廬陵王，復為皇太嗣。中外謂曹久穢宮掖，咸欲乘間殺之，及聞內助於唐，反德之矣。<break time="100ms" />　　元統二年，后春秋七十有六，時每不豫，飲食減少。一日謂敖曹曰：「我與汝好合，數年以來，比翼連枝之不苦，但好物不堅，好事多磨，我覺精神大不如前矣，其若汝何？」<break time="100ms" />　　敖曹曰：「陛下不言，臣亦不敢啟齒。陛下春秋高，房欲過度，似非頤養之道。且一旦不諱，臣從殉九，原非所恤。第恐粗丑之質，遺穢聖德耳。」<break time="100ms" />　　后曰：「然！吾為汝思之。」<break time="100ms" />　　又數日乃曰：「吾得計矣。吾諸侄中，惟魏武王武承嗣最良善，吾所鍾愛，可養汝彼第中。俟吾有凶問，即變姓名，吳蜀間作一大富人可也。」次日召承嗣，謂曰：「吾之幸薛敖曹，汝所知也。吾愛汝異諸子，令寄留汝第，汝善待之，勿間其出入，如外人知之必為汝後患。」<break time="100ms" />　　承嗣驚懼，答曰：「敢不知命！」<break time="100ms" />　　是夕，后命置酒，與敖曹為別。丸豹胎、駝峰、紅羊尾、蒼虯脯，極水陸珍品。西極西涼，南至暹羅，名酒悉備。后以七寶金叵羅酌送敖曹，每一杯敘數語，嗚咽泛瀾久之。敖曹盡量痛飲至醉，泣而言曰：「臣自此以後不復聞環珮之聲矣。陛下強玉石自愛，倘萬歲後，臣犬馬之報未盡，願降芳魂於夢寐，臣尚得彷彿以侍也。」<break time="100ms" />　　后聞言愈加號慟，良久，強發聲曰：「如意君健在，勿戀我衰朽之人也。」后謂曹曰：「我聞民間私情，有於白肉中燒香疤者以為美譚，我與汝豈可不為之？」遂命取龍涎香餅，對天冉拜、設誓訖，於敖曹麈柄頭燒訖一圓。后於牝顱上燒一圓，且曰：「我為汝以痛始，豈不以痛終乎？」<break time="100ms" />　　既就寢，謂敖曹曰：「人生大恨亦不過如此苦耳。今夕死亦作樂鬼，可也。」因命歷記作過風流解數，逐一命敖曹為之，各過十餘度，至天明俱奄然龍褥之上矣。<break time="100ms" />　　是日，齎黃金三百斤、珠一斗、珊瑚寶玉彌是、衣服五十襲與之，同載至承嗣家。薛涕而別。后顧承嗣曰：「事薛君如事我也。」<break time="100ms" />　　承嗣自是日夕待敖曹惟勤，每宴使寵姬溫柏香歌以歡之。柏香乃長安名娼也，後為承嗣妾，素慕敖曹丰姿儀彩器用目色相授。中夜奔就曹，與之交接，百計不能入，濡首而已。柏香情極，齒嚙曹臂而去。<break time="100ms" />　　后火瘡愈，病亦漸安。游後花苑宴，見二張才色，不覺後生愧愛，召入宮，謂昌宗曰：「吾數年來如為人魘者，今日始知有卿耳。」昌宗亦不敢問。然與交媾之際，此訝其小，彼訝其寬，勉爾苟完，終不歡暢。次召易之，亦然。<break time="100ms" />　　更月餘，乃以明珠一顆、紅相思豆十粒、龍涎餅百枚、紫金鴛鴦一雙，遣小璫至承嗣第密授敖曹，內鎖金龍鳳箋一紙，書曰：<break time="100ms" />　　「前者草草與子言別，靜言思之，殊是傷歎，每每至花朝獨飲，月夜獨眠。粉黛滿側，無一知己。淚光濙濙，時在衫幾。昔日何樂，今日何苦；昔日何短，今夕何長。一剎那便作人天，咫尺間頓成胡越。人生有幾，堪此生離？今遣信相聞，於月圓之夕，用小犢車載子從望春門入，少留數日，以修未了之緣，且結來生之好。勿云豈無他人，跂予望之引書指不多及。」<break time="100ms" />　　箋尾又附一詩云：<break time="100ms" />　　　　看來成碧思紛紛，憔悴支離為憶君。<break time="100ms" />　　　　不信此來長下淚，開箱驗取石榴裙。<break time="100ms" />　　敖曹讀之下淚，作奏與小璫去訖，既而歎曰：「再入必不出矣，見機而作。本雙太日，此言非歟，吾今已脫火宅者。」是夜不令承嗣知，輕齎金玉，竊其千里馬，從西門而去。承嗣大驚，遣騎四布尋覓，不知所在，具由奏聞請罪。后惟悲歎而已。<break time="100ms" />　　昌宗知后意，乃指萬金覓南海奇藥服之，與易之養龜彌月而後進御，復大有寵。至后末年為皇太子、張丞相所誅，於御幄之傍肢體屠裂。<break time="100ms" />　　皇太子即位，德敖曹，問訪不獲。後天寶中，人於成都市見之。羽衣黃冠，童顏紺髮，如二十許人，謂其得道云，以後竟不知其所終。<break time="100ms" />　　閫娛情傳 終<break time="100ms" />跋<break time="100ms" />　　史之有小說猶經有注解乎？經所蕰，注解散之。廼如漢武飛燕內外之傳，閨閣密欵猶視之于今，而足以發史之所蕰——則果猶經有注解耳！頃得則天后如意君傳，其敘事委悉，錯言奇敘，比諸諸傳，快活相倍。因刊于家，以與好事之人云。<break time="100ms" />　　庚辰春　　相陽柳伯生<break time="100ms" />
    </voice>
</speak>
