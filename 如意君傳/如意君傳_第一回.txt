如意君傳










序


　　如意君傳者何？則天武后中冓之言也。雖則言之醜也，亦足以監乎！昔者四皓翼太子，漢祚以安，實賴留忠矣。則天武后強暴無紀，荒淫日盛，乃至廢太子而自立，衆莫之能正焉。而中宗之後也，實熬曹氏之侯之力，如留侯，可謂社稷力也。此雖以淫行得進，亦非社稷忠耶？當此之時，留侯盧之，四皓翼之，且焉能乎？《易》曰：“納約自牖”，熬曹氏用之。由是觀之，雖則言之醜也，亦足以監乎！

　　甲戌秋華陽散人題





閫娛情傳


　　武則天宮後者，荊州都督士彠女也。幼名媚娘，年十四，文皇聞其美麗，納之後宮，拜為才人。久之，文皇不豫，高宗以太子入奉湯藥，媚娘侍側，高宗見而悅，欲私之，未得便。會高宗起如廁，媚娘奉金盆水跪進，高宗戲以水灑之，且吟曰：「乍憶翠山夢裡魂，陽台路隔豈無聞。」媚娘即和曰：「未承錦帳風雲會，先沐金盆雨露恩。」高宗大悅，遂相攜，交會於宮內小軒僻處，極盡繾綣。既畢，媚娘執御衣而泣曰：「妾雖微賤，久侍至尊，欲全陛下之情，冒犯私通之律。異日居九五，不知置妾身何地耶？」高宗解所佩九龍羊脂玉鉤與之，曰：「即不諱，當冊汝為后。」媚娘再拜而受。自是入侍，疾趣私通焉。

　　文皇病大漸，出媚娘於感業寺削髮為尼。高宗嗣大位，幸感業寺行香，私令媚娘長髮。髮後長七尺。載之入宮，拜為左昭儀。武氏入昭儀宮，與王皇后、蕭淑妃爭寵。武氏年三十二歲，泣訴高宗曰：「陛下位居九五，不念下帶之記乎？」高宗心思王皇后、蕭淑妃二人爭寵，有廢立之意。次早臨朝，宣長孫無忌問曰：「王皇后無子，武昭儀有子，朕欲廢后、立后，卿意如何？」無忌不敢言，有近臣褚遂良諫曰：「王皇后，表禮所聘，先帝臨崩，執陛下手，謂臣等曰：『朕佳兒、佳婦咸以付卿。』言猶在耳，不敢忘也。況王后未曾有過，何以廢之？陛下必欲易后，伏請妙選天下名族。且武氏經事先帝，又出為尼，人所共知，天下耳目不可掩也。臣逆陛下，臣罪當誅。」遂免冠叩頭流血曰：「臣還陛下牙笏官請願歸甲里。」武后隱身在屏後，聽見，厲聲言曰：「何不撻死這利口賊！」高宗大怒，即將褚遂良加極刑賜死，長孫無忌貶為潭州都督。後史官讀史至此，有詠曰：

　　　　蹇蹇王臣既匪躬，直言真有比干風；

　　　　笏還螭陛心終赤，額叩龍墀血柱紅。

　　　　威鳳無情建國紀，聚塵有語亂宸聰；

　　　　聖朝厚賜春秋祀，千古重昭社稷忠。



　　褚遂良加刑，無忌被貶，朝廷括囊而詐立武氏為昭儀皇后。時武氏僭亂朝權，出入無忌，每與高宗同殿，高宗嬖而畏之，繇是天下謂之二聖。後帝兩目枯眩不能票本百官奏事，或令武后決之。后性質聰敏，博通古今，涉獵文史，處事皆稱旨意，將王皇后與蕭淑妃誣陷坐罪，各杖二百，斷去二人手足，投酒甕中，浸撈骨殖埋於後苑。贈父武士獲為周國公，加封太原王。高宗崩，太子李哲即位為中宗主。皇帝既即位，立韋妃為后。未及五年，被武后廢為盧陵王，立次子李且為帝，虛位七年，又被廢為皇嗣。是時，自立為則天武后，立武氏七廟，遣將擊殺琅琊王李沖及越王李貞，又舉兵殺戮唐朝宗室，自名武瞾，稱為則天大聖金輪皇帝，國號周，立侄武三思為太子。宰相狄仁傑從容諫曰：「陛下立武太子，誠恐陛下萬歲後，侄為天子，難以附姑於太廟。」太后聞奏，遂改立李且為皇帝，改姓武元，人由是漸有反周為唐之意。詩云：

　　　　一語喚回鸚鵡夢，九霄奪得鳳雛還。

　　武后自知人心不服，內行不正，以反逆誣人，誅殺不可勝計。中淫外酷，後史官詠詩一首嘲之，詞曰：

　　　　牝雞聲裡紫宸空，幾樹飛花滿地紅；

　　　　當代媚娘居北闕，一朝天子寓東宮。

　　　　椒房倡亂由張氏，社稷中興賴狄公；

　　　　人事未形先有數，至今追憶李淳風。



　　自太后聽信二張，用酷吏來俊臣、索元禮等行不正之法，百官俱不敢諫，幸賴狄仁傑在朝維持國政。惜乎一薛進而逞欲恣淫矣，可勝道哉。

　　初，隋末，薛舉稱兵於隴西，僭號秦帝，次子仁景從其兄仁果，戰敗淺水，降，殛死於長安。先是仁景之愛妾素姬與家僮奸。方孕矣，仁景恕而出之於六水地。兵敗獨得免。生一子名曰玉琒。長，好讀孫吳兵法，感家難，不仕，娶妻於曹。有二子，長薛伯英，次即薛敖曹也。高宗朝儀鳳三年，玉峰卒，敖曹兄弟徙居長安。永隆元年，伯英卒，敖曹游於洛陽，遂遷居焉。時敖曹年十八，長七尺餘，白皙，美容顏，眉目秀朗，有臂力，矯健過人，博通經史，善書畫琴奕諸藝，飲酒至斗餘不醉，以故多輕俠之遊。而肉具特壯大異常，里中少年好事者俱知之，每遇敖曹飲酒求一觀，以為戲笑。敖曹曰：「予以此物累，不知人道。時有所感無地可施，方為用苦。何有供諸君歡也？」強之，乃出其肉具——奓𤄃稜跣，其腦有坑窩四五處。及怒發，坑中之肉隱起，若蝸牛湧出，自頂至根，筋勁起，如蚯蚓之壯，首尾有二十於條，江瑩光彩，洞徹不昏，蓋未曾近婦人之漸漬也。少年見之咸感驚異。試以斗粟掛其莖首，昂起有餘力，無不大歎絕倒。間與敖曹遊娼家，初見其美少年，歌謠酒令無不了了，愛而慕之。稍與迫，睹肉具，無不號呼避去。間有老而淫者，勉強百計導之，終不能入。敖曹肉具名既彰，無肯與婚者。居時常歎嗟，有悲生之感。

　　時太后年已六十餘，千金公主進馮小瑤者，得幸。小瑤素無賴，賣藥長安市，其肉具頗堅而粗，以淫藥傳之，每接通霄不倦。太后絕愛之，託言其有巧思，髡其髮為僧，改名懷義；時時召入宮督工作，因而淫接。累官至大總管、封國公。後懷義富貴而驕，多蓄女子於外，又與御醫沈懷璆爭寵，怒燒白馬寺延命堂。太后與太平公主謀，使健婦撲殺之，載其屍還寺，詐云暴卒。懷璆亦以善淫進之。久之，不勝欲，病髓竭而死。

　　時后已七十，春秋雖高，齒髮不衰，豐肌艷態，宛若少年。頤養之餘，欲心轉熾，雖宿娼淫婦，莫能及之。會有薦張昌宗，美而少，其肉具大者。召見之，果嫣然佳麗也。昌宗又薦其從兄易之：「白皙，且器用過臣」。試之，良是。兄弟俱有寵，官至司僕卿麟台監，爵封國公。中外畏之，稱昌宗為六郎，易之為五郎，且謂六郎面姒蓮萼之態。

　　天授二季孟冬，武后同易之、昌宗欲遊上苑□花，出詔旨曰：

　　　　「明朝遊上苑，火速報春知。花須連夜發，莫待曉風吹。」

　　武后詔旨一出，次早，百花俱開。今人謂十月小陽春，正此故也，是亦天從武后之意。詠詩止道昌宗有花容之身云爾。其詩曰：

　　　　朝罷金輪出正陽，詔書火急報春光；

　　　　花中謾有千紅紫，不及蓮花似六郎。



　　又稱為王子晉后身，使披羽衣，乘彩裝木鶴。時人有詩云：

　　　　昔偶浮丘伯，今同丁令威。

　　　　中即才皃是，藏史性名非。



　　昌宗、易之更一夕入值，出值之夕，多縱美人，歡飲淫媾達旦。至與大后接，心乏，往往中衰。后情不愜。

　　時延載二年春。一日，武后宴坐融春園，睹風光駘蕩，香色旖旎，落花結砌，飛絮沾衣。加以幽會亂呼，雌雄相敵，蜂蝶侵花，差池上下。感物觸情，欲召昌宗輩幸之。懼其興盡，不覺沈吟欷歔。時宦官牛晉鄉歷階而上奏曰：「陛下今日何念？得非為愛子盧陵王久違膝下乎？」晉卿推已知后意，故為是言探之。

　　后艴然曰：「誰令汝為此言？汝我家老奴，寧不知我者？」

　　晉鄉叩頭請死，曰：「臣不避斧鉞，敢別有所陳。」

　　后曰：「卿試言之。吾不罪汝。」

　　晉鄉曰：「微臣仰探聖情，莫非易之、昌宗輩不足以當陛下意？」

　　后微哂，曰：「然！大聰明兒。」

　　晉鄉奏曰：「臣視易之、昌宗輩富貴極，笑言陛下有年紀。至數召，不得已勉強奉承，虛情交樂，非中所好。是以氣衰力痿，不盡興而中縮，不能使陛下暢美。且聞其外宅歌兒舞女，粉黛成群。寧肯盡心竭力於陛下耶？」

　　后聞奏，忿忿罵曰：「朕為此奴輩所賣，謂其精力有限，不知其有他遇也。朕棄之如几上肉耳。」

　　晉鄉曰：「陛下少息雷霆之怒，此輩不足以污碪斧。臣更有所獻，臣聞洛陽城中有一美少年者，姓薛，名敖曹。其人年近三十，才貌兼全，且肉具雄健，非易之、昌宗輩可及。陛下下尺一之詔，使臣御命召之，必能暢美聖情，永侍几席。」

　　后曰：「汝識其人乎？」

　　晉卿曰：「臣未識其人。聞鄉中少年言：『手不能握，尺不能量，頭似蝸牛，身似剝兔，筋若蚯蚓之狀，掛斗粟而不垂。』」

　　后倚幃屏而歎曰：「不必言，已得之矣！」乃出內帑黃金二錠，白璧一雙，文錦四端，安車駟馬，手詔敖曹。其詔曰：

　　「朕萬機之暇，久曠幽懷，思得賢士，以接譚宴。聞卿抱負不凡，標資偉異，急欲一見，慰朕飢渴之懷。其諸委曲，去使能悉。毋專潔身，有孤朕意！」

　　晉鄉奉召，即齎金帛訪敖曹。金見敖曹，敖曹曰：「下賤之資，汗瀆聖德，非臣所宜，不敢奉命。」

　　晉鄉曰：「足下不欲行於青雲之上，乃終困於閭閻之下。」

　　敖曹曰：「青雲自有路，今以肉具為進身之階，誠可恥也。」

　　晉鄉耳語曰：「足下能高飛遠舉，出乾坤之外。且汝尚不知人道，非今聖上，誰可容者？」

　　敖曹不得已而行，在道歎曰：「賢者當以才能進，今日之舉，是何科目？」晉鄉飛報太后，后連遣宮奴侍郎，馳騎促之。

　　既至，晉鄉引敖曹入見後殿。拜畢，命坐，賜茶訖，命侍嬪導之，浴於瑩玉室，賜膩髓湯沐浴，且脫內外服以誘之。曹肉具昂然自露，宮嬪掩口而笑，退曰：「聖上今日得人矣！」

　　浴罷，衣以雲翱鶴氅之服，束以七寶劍絛，戴以九華碧玉之冠，韜以烏巾，望之翩翩如神仙中人也。后大悅，撫掌而語曰：「仙降於吾所。」促大官具膳，晉鄉三人者坐，用紅玉大蓮花杯酌以西涼州葡萄酒，捧賜敖曹。凡數行，曹方欲大嚼，而后已意動，面色微紅，殊不在酒。顧指左右於華清宮東暖閣設軟衾細褥之類，敕晉鄉且退。后自攜敖曹手入，與之並肩而坐。俄而，兩小鬟捧金盆薔薇水進。后麾之出，自闔金鳳門，橫九龍鎖。諸嬪御往來於門隙窺視之，故得始末甚詳。

　　后以薔薇水澡其牝，謂敖曹曰：「晉鄉言汝尚童身，未識人道，有諸？」

　　敖曹曰：「臣不幸遺體過大，蹉跎數載，甘守鰥寡。今奉聖詔，惶懼不知所出。臣粗猥之質，不足以任聖體，乞先令嬪御試觀之，具可否，取進止。陛下暴見，恐驚動聖情，臣當萬死。」

　　武后曰：「肉具大至此邪？朕當親覽焉。」

　　遂令脫去中裾，后睥睨坐，久視其纍垂偉長，戲曰：「卿勿作逗留，徒忍人也！」

　　眨敖曹肉具尚軟，后引手撫弄，曰：「畜物詐大，尚未識人道。」

　　乃自解衣，出其牝，顱肉隆起，豐膩無毳毛。曹避不敢前。后引其手，令撫摩之。曹肉具漸壯，俄然而蹺，腦窩中肉皆塊滿，橫筋張起，堅勁挺掘。

　　后捧定，如獲寶曰：「壯哉！非世間物，吾閱人多矣，未有如此者。昔王夷甫有白玉麈柄，瑩潤不啻類，因名麈柄，美之極也。」

　　武后撫弄之際，情思紛蕩，乃枕龜玆遊仙枕，用偃月墩褥其腰仰臥。敖曹以手提后雙足，置於牝口。后以兩手導之，初甚艱澀，不能進。

　　后曰：「徐徐而入。」

　　曹欲急進，后勉強承受，蹙眉囓齒，忍其痛，僅沒龜稜。既而淫水浸出，漸覺滑落，遂又進少許，后不能當，急以手牽其褲帶，纏中之半。

　　后謂敖曹曰：「麈柄甚堅硬粗大，陰中極疼痛，不可忍，宜稍緩往來。少息，再為之。」

　　未久，敖曹覺后目慢掌，熱頰赤氣促，淫水溢下，后漸以身就曹，遂稍用抽拽。至二百回，后不覺以手攀敖曹腰，颯聲顫語，雙眸困閉，香汗盡出，四肢耽然於墩褥之上。

　　敖曹曰：「陛下無恙乎？」

　　后不能言。曹欲抽出麈柄，后急抱曰：「真我兒也！無敗我興。」

　　曹又淺抽深送者數百回，淫水汪汪，濕透裩帶。后撫敖曹肩曰：「卿甚如我意，當加卿號如意君也，明年為卿改元如意矣。」

　　敖曹曰：「陛下血氣未衰，容姿轉少。臣之駑才，足可展力，何歎脫也。臣在閻浮間，未獲一遇婦人，今日始知人道之樂，於臣之計遂矣。俱臣猥陋之形，冒犯玉體，擢髮不足數其罪。倘承不棄，使得常侍衾褥，雖死猶生也。」

　　后曰：「如意君，汝若不怠於我，我豈頃刻怠汝乎？自今勿稱臣、勿呼陛下，我與汝夫婦情深，君臣之禮當絕。」

　　敖曹曰：「臣嘗懼不測之死，安敢抑尊就賤？惟陛下愛臣，故耳。」

　　然曹與后交接之久，於其諧謔笑語之間，麈柄少緩。

　　后曰：「倦乎？」

　　敖曹曰：「未知足，焉知倦。」

　　后又曰：「汝乍然人道未知所以快樂。然極情恣欲，尚有日時，必我少怠，斯可止矣。」

　　曹亦握起后足，曰：「且稍倞。」急取繒巾，藉其牝口，拭麈柄。愈拭愈勁，因復進之。

　　后曰：「飢餓士也，何無厭飽如此？」

　　后意欲少息，見敖曹淫心正熾，縱身任其抽送。后情益悅，擺搖甚急，淫水旁溢，牝中氣熱如蒸，往來聲滋滋不絕。

　　曹舉腰幹之，后抱定曹作嬌態，曰：「如意君，汝為人毒害，令我快活死也！」兩倦猥貼，久之，后曰：「可休矣。情不可極也。」

　　敖曹曰：「奚為憚煩，有心請客，寧畏大肚漢耶？」

　　后曰：「君能吃得多少茶飯？」

　　敖曹曰：「臣食若填巨壑，飲若灌大川！」

　　后曰：「如意君之言，大費主人物料。」

　　敖曹曰：「臣情興已發，望陛下優容。」乃密解裩帶兩匝，又進之。后覺牝中逆急，知敖曹有所欺，乃曰：「卿甚罔上耶？」

　　曹曰：「觀過斯知仁矣，望陛下少加容納。」

　　后曰：「容忍固是好事，但苦樂不均之甚耳。」

　　曹不聽，又進二寸許。后不能禁拒之，任敖曹往來抽拽，至精欲洩之際。曹初不知，及往來，乃置麈柄直抵牝屋之上。牝屋乃婦人極深之處，有肉如含苞花，蓋微柝。男子垂首至其處，覺其翕翕然暢美不可言。后覺敖曹麈柄首昂健，牝屋急蹲，知其洩，怡然感之。敖曹盛年久曠，一洩如注，淫水湧起，以身貼定。

　　后曰：「我匱矣！」以裩衣拭其牝而起。良久，乃敕開扉視，日已晡矣。

　　與曹宴於前軒，后情大悅，拜牛晉鄉為左監門衛將軍知內侍省事。賜金甕一，實以珠，銀甕二，實以金，彩帛千段，錢三萬緡，勞之曰：「汝賢於魏無知遠矣，千金玉不足比也。」

　　明年改元如意元年，肆赦覃被，過於常制。時右僕射楊執柔持奏曰：「百官奉詔改元，多不喻如意之旨。既非瑞物，又無關治道，請更之。」

　　后曰：「我所出疇敢他議？」罷執柔官，自是眾惕息，不敢議。

　　后愛敖曹之極，欲奪二張官爵與之，且為治大第。敖曹固辭曰：「陛下外多寵，聖德所損非細，奈何復有此舉。且臣孑然一身，治第何為？」后益憐之。

　　長壽元年，皇嗣妃劉氏、吳氏詢知如意君之繇，因相與為言，曰敖曹肉具如驢，武后容受有餘。后聞之，大怒，曰：「鼠輩敢爾！」俱賜自盡。

　　后性多猜忌。高宗時，嬪御凡所疑者，后輒以細故殺之。後曹多所護持，得免者眾。

　　自是常與曹坐則疊股，寢則連肩，情愛萬狀。后常謂曹曰：「我讀《春秋》，晉獻公惑於驪姬，至殺太子申生，逐公子夷吾、重耳而不悔，我心以為太過。今我得情愛深溺，如笑晉獻公之愛驪姬尚淺也！」

　　曹惶恐謝曰：「臣初入宮，皇太子已遷於廬陵。若以驪姬比，臣實未嘗有間於陛下子母之間，使外廷聞之，非臣之福也。」

　　后曰：「我寵愛君太功，不覺言至此。」

　　延載元年二月，后於內苑構挹香亭。后與敖曹宴樂於亭上，后酒至半酣，情思恍惚，笑謂敖曹曰：「我雖與君久相交狎，未嘗全入麈柄。」

　　是日，陳設玲瓏銷金帳於亭中，后與敖曹摟抱曰：「今日試與君盡著麈柄，以暢其美，但不可愴悴，令人受苦楚耳。」

　　敖曹曰：「臣與陛下尋交，感所餘不多，但盡心奉承，陛下情興美快，不覺有所增益也。今日苦楚豈不負臣忠心乎？」

　　后笑曰：「不然，但畏其堅硬銳進耳。君若緩緩抽送往來，誠所不懼也。」

　　后乃仰臥高枕，以疊褥藉其腰。曹乃握麈柄投后牝口，研摩濡首，不令深入。后情動不能禁，急欲麈柄進深奧處。曹故淺淺進送，淫津流牝口，若蝸牛之吐涎。

　　后令曹深入，曹忽然抽出，后作嬌聲顧曹曰：「短命賊，何為爾？」曹乃直送至嘗縛裩帶處且謂后曰：「深入妙乎？」后瞑目笑曰：「「款款送進！」曹不聽，又進二三寸。后曰：「倉卒！」曹復蹲踞，以兩手扶后股起，看其出入之勢，知后美暢，復進二三寸。后曰：「異哉！此境界非凡，吾其死矣！」於是聲囀顫嬌氣促，乃蹺兩足架於曹背，扳抗者數十番。

　　曹扶后股上下抽拽往來甚急，曹戲之曰：「牝中可熱癢否？」

　　后曰：「美不可言！且問所餘幾何？」

　　曹曰：「二寸餘。」

　　后曰：「此處猶澀，所謂漸入佳境唯可也，更不可盡入。」

　　曹曰：「到此地位，勢不容己。」戛戛然而進，直至根間不容髮。

　　后歡甚通體，著曹舉腰，搖蕩掀騰者數百回，乃視敖曹低語曰：「且勿動，我頭目森森然，莫知所以。」

　　曹之興方作，神徹至腦，復送麈柄百餘度，牝中淫氣流綿不絕。武后失聲大呼曰：「好親爹，快活殺我也！且少住片時往來，過急難禁。」曹不聽，則牝中之津滴滴而下，其聲猶數夫行泥淖中。

　　俄而，后兩足舒，寬目，閉齒緊，鼻孔息微，神思昏迷。曹大驚，即取出麈柄，扶后起坐，久而方蘇。

　　曹曰：「陛下何故如此，驚懼微臣，不敢為之。」

　　后瞪目視曹，遂抱曹作嬌泣聲曰：「茲復不宜如此粗率，倘若不少息，我竟而長逝矣，汝則奈何。」

　　曹曰：「陛下不耐事，險驚破臣膽，不得畢佳興也。」麈柄因驚漸痿。

　　后曰：「姑捨是，幸我一身未死，盡令君有受用處。」

　　后枕曹股，以面猥擦麈柄，曰：「我年大，思一奇漢子，不意因晉鄉薦得子如此之大。相遇雖晚，實我後福，切不可效易之輩，有始無終也。」

　　曹曰：「若輕捨陛下，神明共殛之。陛下執生殺之柄，臣若渝今日之言，刀鎗萬死可也。但不知陛下日後何如耳？臣本賤人，不遇陛下，豈知裙帶之下有如此美味乎！」

　　后曰：「汝非我不能容；我非汝無以樂。常憶我年十四，侍太宗。太宗肉具中常，我年幼小，尚覺痛楚不能堪，侍寢半年，尚不知滋味。二十六七時，侍高宗。高宗肉具壯大，但興發興盡但由他，我不得恣意為樂。幸彼晏駕，得懷義和尚，其肉具初不如高宗，入爐之後，漸大漸長，極堅而熱，通夜不休。沈懷璆亦壯大，捨命陪我，連洩不已，以至得病。今昌宗、易之兄弟，兩美麗少年。易之肉具頗大，昌宗長至六七寸，亦足供我快樂，而一洩後，再不肯舉，甚至中痿，我甚恨之。此數人肉具皆及人間之選，然不如我如意君遠矣。自今以後，不必盡根沒腦，但入其半亦足矣。」

　　后是時年已彌高，姿容愈艷，齒髮不改，然老陰少陽，不無一損一益，曹筋力頗倦。

　　偶少憩錦芳亭前軒，海棠盛開，后折一枝舉插雲髮之傍，酥胸半露，體態妖嬈，乃倚翠屏斜視於曹。曹情思躍然而起。兩肩並立，兩口相猥。即布軟褥交會，必盡其歡，如此數回，不可勝記。

　　后自是日臨朝，張昌宗、張易之在列，不堪顧盼，恩賜漸稀，退朝之後亦無宣召。二張竊自驚疑，不審其故。一日后幸華林園，召非門學士宴，昌宗、易之在焉。后見其兩頰如桃花，巧笑美盻，不覺情動，令各進一玉扈酒為壽。昌宗微露手腕，與玉同色，後以指甲掐之。既罷酒，召入宮，昌宗謂且見幸矣。及門，后卻立，秋波送情。良久，乃曰：「無奈何，我非薄子也！」顧官者賜以黃金千斤，並賜易之金千兩，令出。二張益疑之，訪知敖曹在宮中擅恩寵，惟洪歎而已。后亦內自愧，時時幸北門慰撫昌宗、易之，欲謔如故，賞賚不貲，惟不及亂。

　　元統元年初夏，霖雨方霽，后攜曹手遊於後花苑。綠柳叢中，幽禽相偶呼名。后淫情頓發，歎曰：「幽禽尚知相偶之樂，可以人不如鳥乎？」促命諸嬪女鋪蜀錦墩褥於幽密之處，笑謂敖曹曰：「朕與君今日當效禽鳥之樂。」遂各去下衣，后乃伏於裀褥之上，兩股豎起，令曹以麈柄從牝口後插入牝中取樂，手摸兩乳，似犢之欲乳者。汩汩數聲，其歡樂之情有難以形容者。

　　后一日謂曹曰：「朝來見六即映初日，如出芙蓉，五即亦自鮮潔。」

　　曹曰：「君子不奪人之歡，陛下何不宜入分夕奉衾枕。」

　　后微笑曰：「食南海生荔枝，覺青李如嚼臘也；觀於海者難為水。吾其已夫。」

　　曹曰：「臣不敢作酸。」

　　后曰：「君自不酸，我不奈他甜也。」相與撫掌大笑。

　　是歲六月，暑久。后臨清風閣，以金盆浸南海龍鱗舌，其舌涼氣襲人；鋪渠胥國碧綃辟塵軟褥，上設高麗龍鬚席；焚扶南瑞龍腦香。后祖臥於席上，睡思正酣，敖曹奄至其旁。時明月如晝，后體玉瑩，輝彩卷映。敖曹淫思頓發，遂揭麈柄徐徐插入牝口。后於夢魂中作痛苦聲，乃覺，星眸驚閃之際，被敖曹已抽拽數十次。

　　后曰：「不俟君命，深入禁閨，汝當何罪？」

　　曹曰：「微臣冒死入鴻門，惟思忠於主耳！」

　　后大笑，縱身任其抽送，敖曹又將后臂腕，架著肩項，扶起兩足，兜而行之。后訕笑曰：「彼娼妓淫婦尚未如此，惟吾與汝二人，心狂意蕩，無所不為耳。」

　　後中秋夜，后與曹於上陽宮集倦殿玩月。觴犖酬酢，切切私語，歡笑之際，不覺欷□，大抵樂極悲生，人之常情也。宮嬪中最敏彗者上官婕妤知后意，乃捧觴上壽，侑以歌曰：

　　「金風澄澄兮，萬籟寂。珠露湛湛兮，月如璧。當此良霄兮，奉玉后。至尊擁僊郎兮，千載于飛。猶復惆悵兮，不自愉。月中僊子孤怨兮，當何如耶？」

　　后悅，令上官歌歡，曹進。上官歌曰：

　　「月皎皎兮，風生建章。芬襲襲兮，良霄未央。鳳凰于飛兮，和鳴鏘鏘。少年不再兮，冉冉流光。願子努力兮，奉我天皇。」

　　曹飲訖，舉杯奉后歌曰：

　　「瑤臺九重兮，倦景茫茫。雲泥有間兮，何敢相忘。願聖壽齊天兮，永無疆。出入雲漢兮，相翱翱。」

　　歌罷，曹乘酒興，無復君臣之禮，抱后於懷，以酒浸漬其乳，曹自飲其半，餘半使后飲之，后欣然承受。而已，攜手歸於大安閣少息，后悉去衣裳，止著嶺南筒布短襦，與曹猥抱。命取桂林小天香餅，後親細嚼之，以舌送沁曹口。

　　后乃舉一足傍，曹乃擦麈柄，斜投牝口，兩相淫蕩，忽已入牝。后舉身，側而就之，至盡其根，往來抽送，無復切切疼痛之態矣。於是令小嬪持燭立侍於旁。后以纖手拽麈柄，令曹仰臥，后以牝口就曹麈柄，遂跨馬而坐，一舉一落，麈柄漸入牝，惟根尚餘三四寸，曹仰身送之，后笑曰：「汝為人太毒害，欲便了我。且勿動，我欲著看其往來之妙耳。」

　　后以兩手撐榻，垂其首而翫之，情興搖蕩，淫水淋漓，凡五換巾帕，且三鼓矣。后當斯眨，四肢不能舉動，曹恐后力乏，轉后在下，極力抽拽，往來數百回，直送至根。復抽至牝屋，又百餘回。后目暝顫聲不絕，謂敖曹曰：「此一交會取樂，比往常不同，真快活死我也！與我著力多要，一時我便死也不妨。」

　　后良久不作聲，曹覺精欲洩，聳身極力抽拽送之。后口齒相嗑，臉紅鼻青，忽失聲大呼曰：「真我兒！我實死也。」一洩如注。

　　曹力少倦，抽出麈尾為之息。后情尚未休，用繒巾拭淨麈柄，頭枕曹股，以臉猥麈柄，以口吮之。回顧小嬪在旁秉燭，覺有慚色，即令小嬪曰：「汝等亦口吮之。」麈柄頭闊，口不能容，惟咬咂而已。

　　后又謂曰：「此畜物獨我能當之，然幾死者數。若汝等，死已久矣。」小嬪笑而不答。言未已，后緊抱定曹，曹麈柄復硬，再與交合，盡力抽送數百回，后乃體疲興盡而止。

　　一日後花苑奏芍葯開，后置酒與敖曹賞之。半酣，后曰：「卿多健，臂力能抱我且行且戰乎？」

　　敖曹曰：「善。」

　　俱脫下衣，使后抱其項，置兩足於腰間，插麈柄於牝內，遶芍葯欄。再行數步，則小立，伎樂奏紅藥當階翻新詞。以口吸軟金盃，相令吐而飲。庭有兩白鹿舞鶴，感之亦階孳尾。左右無不掩口者，后行之自若。

　　復一夕，后與敖曹歡會過度，聯臂相猥而寢，至日高猶未起。后謂敖曹曰：「卿若讀書登甲第，位至宰輔不能有此奇遇，子之盡心於我可謂至矣。子飲食衣服與至尊等，我之待子亦不薄矣。我欲爵汝貴汝，汝又懇辭，當取汝之兄弟宗族富貴之，決不爽信。」

　　敖曹曰：「臣向者云，孑然一身，陛下忘之耶？臣非以才進身，臣誠無所希富貴第有積誠悃中畜久矣。臣今不避斧鉞言之，陛下必不聽。陛下幸而聽，臣雖死之日，猶生之年。」

　　后曰：「吁！如意君，何言也！我一身已付君，豈有言而不聽者乎？」

　　敖曹曰：「陛下既已許臣言，臣當敢言。皇太子何罪？廢為廬陵王，遠謫房州？況聞比來改過自新，天下但謂陛下欲削唐社稷。臣恐千秋萬歲後，呂氏之禍及矣！人心未厭唐，陛下宜速召廬陵王來，付以大位，陛下高拱九重，何樂如之？」

　　后有難色。敖曹曰：「陛下如不從臣，請割去陽事，以謝天下。」遽起小匕首向麈尾欲自裁。后急爭奪之，麈首已傷入半寸許，血流涔涔。后起用淨帛拭乾，以口呵之，且泣且罵曰：「癡兒！何至此也？」

　　敖曹曰：「臣之為兒，乃片時兒耳。陛下自有萬歲兒，系陛下親骨肉，何忍棄之？」

　　后心動，敖曹自是每以為勸。后得狄梁公言，召廬陵王，復為皇太嗣。中外謂曹久穢宮掖，咸欲乘間殺之，及聞內助於唐，反德之矣。

　　元統二年，后春秋七十有六，時每不豫，飲食減少。一日謂敖曹曰：「我與汝好合，數年以來，比翼連枝之不苦，但好物不堅，好事多磨，我覺精神大不如前矣，其若汝何？」

　　敖曹曰：「陛下不言，臣亦不敢啟齒。陛下春秋高，房欲過度，似非頤養之道。且一旦不諱，臣從殉九，原非所恤。第恐粗丑之質，遺穢聖德耳。」

　　后曰：「然！吾為汝思之。」

　　又數日乃曰：「吾得計矣。吾諸侄中，惟魏武王武承嗣最良善，吾所鍾愛，可養汝彼第中。俟吾有凶問，即變姓名，吳蜀間作一大富人可也。」次日召承嗣，謂曰：「吾之幸薛敖曹，汝所知也。吾愛汝異諸子，令寄留汝第，汝善待之，勿間其出入，如外人知之必為汝後患。」

　　承嗣驚懼，答曰：「敢不知命！」

　　是夕，后命置酒，與敖曹為別。丸豹胎、駝峰、紅羊尾、蒼虯脯，極水陸珍品。西極西涼，南至暹羅，名酒悉備。后以七寶金叵羅酌送敖曹，每一杯敘數語，嗚咽泛瀾久之。敖曹盡量痛飲至醉，泣而言曰：「臣自此以後不復聞環珮之聲矣。陛下強玉石自愛，倘萬歲後，臣犬馬之報未盡，願降芳魂於夢寐，臣尚得彷彿以侍也。」

　　后聞言愈加號慟，良久，強發聲曰：「如意君健在，勿戀我衰朽之人也。」后謂曹曰：「我聞民間私情，有於白肉中燒香疤者以為美譚，我與汝豈可不為之？」遂命取龍涎香餅，對天冉拜、設誓訖，於敖曹麈柄頭燒訖一圓。后於牝顱上燒一圓，且曰：「我為汝以痛始，豈不以痛終乎？」

　　既就寢，謂敖曹曰：「人生大恨亦不過如此苦耳。今夕死亦作樂鬼，可也。」因命歷記作過風流解數，逐一命敖曹為之，各過十餘度，至天明俱奄然龍褥之上矣。

　　是日，齎黃金三百斤、珠一斗、珊瑚寶玉彌是、衣服五十襲與之，同載至承嗣家。薛涕而別。后顧承嗣曰：「事薛君如事我也。」

　　承嗣自是日夕待敖曹惟勤，每宴使寵姬溫柏香歌以歡之。柏香乃長安名娼也，後為承嗣妾，素慕敖曹丰姿儀彩器用目色相授。中夜奔就曹，與之交接，百計不能入，濡首而已。柏香情極，齒嚙曹臂而去。

　　后火瘡愈，病亦漸安。游後花苑宴，見二張才色，不覺後生愧愛，召入宮，謂昌宗曰：「吾數年來如為人魘者，今日始知有卿耳。」昌宗亦不敢問。然與交媾之際，此訝其小，彼訝其寬，勉爾苟完，終不歡暢。次召易之，亦然。

　　更月餘，乃以明珠一顆、紅相思豆十粒、龍涎餅百枚、紫金鴛鴦一雙，遣小璫至承嗣第密授敖曹，內鎖金龍鳳箋一紙，書曰：

　　「前者草草與子言別，靜言思之，殊是傷歎，每每至花朝獨飲，月夜獨眠。粉黛滿側，無一知己。淚光濙濙，時在衫幾。昔日何樂，今日何苦；昔日何短，今夕何長。一剎那便作人天，咫尺間頓成胡越。人生有幾，堪此生離？今遣信相聞，於月圓之夕，用小犢車載子從望春門入，少留數日，以修未了之緣，且結來生之好。勿云豈無他人，跂予望之引書指不多及。」

　　箋尾又附一詩云：

　　　　看來成碧思紛紛，憔悴支離為憶君。

　　　　不信此來長下淚，開箱驗取石榴裙。



　　敖曹讀之下淚，作奏與小璫去訖，既而歎曰：「再入必不出矣，見機而作。本雙太日，此言非歟，吾今已脫火宅者。」是夜不令承嗣知，輕齎金玉，竊其千里馬，從西門而去。承嗣大驚，遣騎四布尋覓，不知所在，具由奏聞請罪。后惟悲歎而已。

　　昌宗知后意，乃指萬金覓南海奇藥服之，與易之養龜彌月而後進御，復大有寵。至后末年為皇太子、張丞相所誅，於御幄之傍肢體屠裂。

　　皇太子即位，德敖曹，問訪不獲。後天寶中，人於成都市見之。羽衣黃冠，童顏紺髮，如二十許人，謂其得道云，以後竟不知其所終。

　　閫娛情傳 終





跋


　　史之有小說猶經有注解乎？經所蕰，注解散之。廼如漢武飛燕內外之傳，閨閣密欵猶視之于今，而足以發史之所蕰——則果猶經有注解耳！頃得則天后如意君傳，其敘事委悉，錯言奇敘，比諸諸傳，快活相倍。因刊于家，以與好事之人云。

　　庚辰春　　相陽柳伯生

