<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十七回　　宋國納賂誅長萬　　楚王杯酒虜息媯
    </voice>
    <voice name="zh-HK-WanLungNeural">
        <break time="100ms" />　　話說魯莊公大敗齊師，乃問於曹劌曰：「卿何以一鼓而勝三鼓，有說乎？」曹劌曰：「夫戰以氣為主，氣勇則勝，氣衰則敗。鼓，所以作氣也。一鼓氣方盛，再鼓則氣衰，三鼓則氣竭。吾不鼓以養三軍之氣，彼三鼓而已竭，我一鼓而方盈。以盈禦竭，不勝何為？」莊公曰：「齊師既敗，始何所見而不追，繼何所見而追？請言其故。」曹劌曰：「齊人多詐，恐有伏兵，其敗走未可信也。吾視其轍跡縱橫，軍心已亂，又望其旌旗不整，急於奔馳，是以逐之。」莊公曰：「卿可謂知兵矣！」乃拜為大夫。厚賞施伯薦賢之功。髯翁有詩云：<break time="100ms" />　　　　強齊壓境舉朝憂，韋布誰知握勝籌？莫怪邊庭捷報杳，繇來肉食少佳謀。<break time="100ms" />時周莊王十三年之春。齊師敗歸，桓公怒曰：「兵出無功，何以服諸候乎？」鮑叔牙曰：「齊魯皆千乘之國，勢不相下，以主客為強弱。昔乾時之戰，我為主，是以勝魯。今長勺之戰，魯為主，是以敗於魯。臣願以君命乞師於宋，齊宋同兵，可以得志。」桓公許之。乃遣使行聘於宋，請出宋師。宋閔公捷，自齊襄公時，兩國時常共事。今聞小白即位，正欲通好，遂訂師期，以夏六月初旬，兵至郎城相會。<break time="100ms" />　　至期，宋使南宮長萬為將，猛獲副之。齊使鮑叔牙為將，仲孫湫副之。各統大兵，集於郎城，齊軍於東北，宋軍於東南。魯莊公曰：「鮑叔牙挾忿而來，加以宋助，南宮長萬有觸山舉鼎之力，吾國無其對手。兩軍並峙，互為犄角，何以禦之？」大夫公子偃進曰：「容臣自出覘其軍。」還報曰：「鮑叔牙有戒心，軍容甚整。南宮長萬自恃其勇，以為無敵，其行伍雜亂。倘自雩門竊出，掩其不備，宋可敗也。宋敗，齊不能獨留矣。」莊公曰：「汝非長萬敵也。」公子偃曰：「臣請試之。」莊公曰：「寡人自為接應。」公子偃乃以虎皮百餘，冒於馬上，乘月色朦朧，偃旗息鼓，開雩門而出。將近宋營，宋兵全然不覺。公子偃命軍中舉火，一時金鼓喧天，直前衝突。火光之下，遙見一隊猛虎咆哮。宋營人馬，無不股慄，四下驚皇，爭先馳奔。南宮長萬雖勇，爭奈車徒先散，只得驅車而退。魯莊公後隊已到，合兵一處，連夜追逐。到乘邱地方，南宮長萬謂猛獲曰：「今日必須死戰，不然不免。」猛獲應聲而出，剛遇公子偃，兩下對殺。南宮長萬挺著長戟，直撞入魯侯大軍，逢人便刺。魯兵懼其驍勇，無敢近前。莊公謂戎右歂孫生曰：「汝素以力聞，能與長萬決一勝負乎？」歂孫生亦挺大戟，逕尋長萬交鋒。莊公登軾望之，見歂孫生戰長萬不下，顧左右曰：「取我金僕姑來！」（金僕姑者，魯軍府之勁矢也。）左右捧矢以進，莊公搭上弓弦，覷得長萬親切，颼的一箭，正中右肩，深入於骨。長萬用手拔箭，歂孫生乘其手慢，復儘力一戟，刺透左股。長萬倒撞於地，急欲掙扎，被歂孫生跳下車來，雙手緊緊按定，眾軍一擁上前擒住。猛獲見主將被擒，棄車而逃。魯莊公大獲全勝，嗚金收軍。歂孫生解長萬獻功。長萬肩股被創，尚能挺立，毫無痛楚之態。莊公愛其勇，厚禮待之。鮑叔牙知宋師失利，全軍而返。<break time="100ms" />　　是年，齊桓公遣大行隰朋，告即位於周，且求婚焉。明年，周使魯莊公主婚，將王姬下嫁於齊。徐、蔡、衛各以其女來媵。因魯有主婚之勞，故此齊魯復通，各捐兩敗之辱，約為兄弟。其秋，宋大水，魯莊公曰：「齊既通好，何惡於宋？」使人弔之。宋感魯恤災之情，亦遣人來謝，因請南宮長萬。魯莊公釋之歸國。自此三國和好，各消前隙。髯翁有詩曰：<break time="100ms" />　　　　乾時長勺互雄雌，又見乘邱覆宋師。勝負無常終有失，何如修好兩無危？<break time="100ms" />　　卻說南宮長萬歸宋，宋閔公戲之曰：「始吾敬子，今子魯囚也，吾弗敬子矣。」長萬大慚而退。大夫仇牧私諫閔公曰：「君臣之間，以禮相交，不可戲也。戲則不敬，不敬則慢，慢而無禮，悖逆將生，君必戒之！」閔公曰：「孤與長萬習狎，無傷也。」
    </voice>
</speak>
