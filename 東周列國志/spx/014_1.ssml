<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十二回　　衞宣公築臺納媳　　高渠彌乘間易君
    </voice>
    <voice name="zh-HK-WanLungNeural">
        <break time="100ms" />　　卻說衛宣公名晉，為人淫縱不檢。自為公子時，與其父莊公之妾名夷姜者私通，生下一子，寄養於民間，取名曰急子。宣公即位之日，元配邢妃無寵。只有夷姜得幸，如同夫婦。就許立急子為嗣，屬之於右公子職。時急子長成，已一十六歲，為之聘齊僖公長女。使者返國，宣公聞齊女有絕世之姿，心貪其色，而難於啟口。乃搆名匠築高臺於淇河之上，朱欄華棟，重宮複室，極其華麗，名曰新臺。先以聘宋為名，遣開急子。然後使左公子洩如齊，迎姜氏逕至新臺，自己納之，是為宣姜。時人作新臺之詩，以刺其淫亂：<break time="100ms" />　　　　新臺有泚，河水瀰瀰，燕婉之求，籧篨不鮮！魚網之設，鴻則離之。燕婉之求，得此戚施！<break time="100ms" />籧篨、戚施，皆醜惡之貌，以喻宣公。言姜氏本求佳偶，不意乃配此醜惡也。後人讀史至此，言齊僖公二女，長宣姜，次文姜，宣姜淫於舅，文姜淫於兄，人倫天理，至此滅絕矣！有詩歎曰：<break time="100ms" />　　　　妖豔春秋首二姜，致令齊衛紊綱常。天生尤物殃人國，不及無鹽佐伯王！<break time="100ms" />　　急子自宋回家，復命於新臺。宣公命以庶母之禮，謁見姜氏。急子全無幾微怨恨之意。宣公自納齊女，只往新臺朝歡暮樂，將夷姜又撇一邊。一住三年，與齊姜連生二子，長曰壽，次曰朔。自古道：「母愛子貴」。宣公因偏寵齊姜，將昔日憐愛急子之情，都移在壽與朔身上。心中便想百年之後，把衛國江山，傳與壽朔兄弟，他便心滿意足，反似多了急子一人。只因公子壽天性孝友，與急子如同胞一般相愛，每在父母面前，周旋其兄。那急子又溫柔敬慎，無有失德，所以宣公未曾顯露其意。私下將公子壽囑託左公子洩，異日扶他為君。那公子朔雖與壽一母所生，賢愚迥然不同；年齒尚幼，天生狡猾，恃其母之得寵，陰蓄死士，心懷非望。不惟憎嫌急子，並親兄公子壽，也像贅疣一般；只是事有緩急，先除急子要緊。常把說話挑激母親，說：「父親眼下，雖然將我母子看待。有急子在先，他為兄，我等為弟；異日傳位，蔑不得長幼之序。況夷姜被你奪寵，心懷積忿。若急子為君，彼為國母，我母子無安身之地矣！」齊姜原是急子所聘，今日跟隨宣公，生子得時，也覺急子與己有礙。遂與公子朔合謀，每每讒譖急子於父親之前。<break time="100ms" />　　一日，急子誕日，公子壽治酒相賀，朔亦與席。坐間急子與公子壽說話甚密。公子朔插嘴不下，託病先別，一逕到母親齊姜面前，雙眼垂淚，扯個大謊，告訴道：「孩兒好意同自己哥哥與急子上壽，急子飲酒半酣，戲謔之間，呼孩兒為兒子。孩兒心中不平，說他幾句。他說：『你母親原是我的妻子，你便稱我為父，於理應該。』孩兒再待開口，他便奮臂要打。虧自己哥哥勸住，孩兒逃席而來。受此大辱，望母親稟知父侯，與孩兒做主！」齊姜信以為然。待宣公入宮，嗚嗚咽咽的告訴出來，如此如此，這般這般。又裝點幾句道：「他還要玷污妾身，說：『我母夷姜，原是父親的庶母，尚然收納為妻。況你母親原是我舊妻，父親只算借貸一般，少不得與衛國江山，一同還我。』」宣公召公子壽問之，壽答曰：「並無此說。」宣公半疑半信，但遣內侍傳諭夷姜，責備他不能教訓其子。夷姜怨氣填胸，無處伸訴，投繯而死。髯翁有詩歎曰：<break time="100ms" />　　　　父妾如何與子通？聚麀傳笑衛淫風。夷姜此日投繯晚，何似當初守節終！<break time="100ms" />急子痛念其母，惟恐父親嗔怪，暗地啼哭。公子朔又與齊姜謗說急子，因生母死於非命，口出怨言，日後要將母子償命。宣公本不信有此事。無奈妒妾讒子，日夜攛掇，定要宣公殺急子，以絕後患，不由宣公不聽。但展轉躊躇，終是殺之無名，必須假手他人，死於道路，方可掩人耳目。<break time="100ms" />　　其時，適齊僖公約會伐紀，徵兵於衛。宣公乃與公子朔商議，假以往訂師期為名，遣急子如齊，授以白旄。此去莘野，是往齊的要路，舟行至此，必然登陸。在彼安排急子，他必不作準備。公子朔向來私蓄死士，今日正用得著，教他假裝盜賊，伏於莘野。只認白旄過去，便趕出一齊下手。以旄復命，自有重賞。公子朔處分已定，回復齊姜，齊姜心下十分歡喜。
    </voice>
</speak>
