<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十七回　泣秦庭申包胥借兵　退吳師楚昭王返國
    </voice>
    <voice name="zh-HK-WanLungNeural">
        <break time="100ms" />　　話說伍員屯兵於隨國之南鄙，使人致書於隨侯，書中大約言：「周之子孫，在漢川者，被楚吞噬殆盡。今天祐吳國，問罪於楚君。若出楚珍，與吳為好，漢陽之田，盡歸於君，寡君與君世為兄弟，同事周室。」隨侯看畢，集群臣計議。楚臣子期，面貌與昭王相似，言於隨侯曰：「事急矣！我偽為王而以我出獻，王乃可免也。」隨侯使太史卜其吉凶，大史獻繇曰：<break time="100ms" />　　　　平必陂，往必復。故勿棄，新勿欲。西鄰為虎，東鄰為肉。<break time="100ms" />隨侯曰：「楚故而吳新，鬼神示我矣。」乃使人辭伍員曰：「敝邑依楚為國，世有盟誓。楚君若下辱，不敢不納。然今已他徙矣，惟將軍察之！」伍員以囊瓦在鄭，疑昭王亦奔鄭，且鄭人殺太子建，仇亦未報，遂移兵伐鄭，圍其郊。時鄭賢臣游吉新卒，鄭定公大懼，歸咎囊瓦，瓦自殺。鄭伯獻瓦屍於吳軍，說明楚王實未至鄭。吳師猶不肯退，必欲滅鄭，以報太子之仇。諸大夫請背城一戰，以決存亡。鄭伯曰：「鄭之士馬孰若楚？楚且破，況於鄭乎？」乃出令於國中曰：「有能退吳軍者，寡人願與分國而治。」懸令三日。時鄂渚漁丈人之子，因避兵亦逃在鄭城之中，聞吳國用伍員為主將，乃求見鄭君，自言：「能退吳軍。」鄭定公曰：「卿退吳兵，用車徒幾何？」對曰：「臣不用一寸之兵，一斗之糧，只要與臣一橈，行歌道中，吳兵便退。」鄭伯不信，然一時無策，只得使左右以一橈授之：「果能退吳，不吝上賞。」漁丈人之子，縋城而下，直入吳軍，於營前叩橈而歌曰：<break time="100ms" />　　　　蘆中人！蘆中人！腰間寶劍七星文，不記渡江時，麥飯鮑魚羹？<break time="100ms" />軍士拘之，來見伍員。其人歌「蘆中人」如故。員下席驚問曰：「足下是何人？」舉橈而對曰：「將軍不見吾手中所操乎？吾乃鄂渚漁丈人之子也。」員惻然曰：「汝父因吾而死，正思報恩，恨無其路。今日幸得相遇，汝歌而見我，意何所須？」對曰：「別無所須也。鄭國懼將軍兵威，令於國中：『有能退吳軍者，與之分國而治。』臣念先人與將軍有倉卒之遇，今欲從將軍乞赦鄭國。」員乃仰天歎曰：「嗟乎！員得有今日，皆漁丈人所賜，上天蒼蒼，豈敢忘也！」即日下令解圍而去。漁丈人之子回報鄭伯。鄭伯大喜，乃以百里之地封之，國人稱之曰：「漁大夫」。至今溱洧之間，有丈人村，即所封地也。髯翁有詩云：<break time="100ms" />　　　　密語蘆洲隔死生，橈歌強似楚歌聲﹔三軍既散分茅土，不負當時江上情。<break time="100ms" />伍員既解鄭國之圍，還軍楚境，各路分截守把，大軍營於麋地，遣人四出招降楚屬，兼訪求昭王甚急。<break time="100ms" />　　卻說申包胥自郢都破後，逃避在夷陵石鼻山中，聞子胥掘墓鞭屍，復求楚王，乃遣人致書於子胥，其略曰：<break time="100ms" />　　　　子故平王之臣，北面事之，今乃僇辱其屍，雖云報仇，不已甚乎？物極必反，子宜速歸。不然，胥當踐「復楚」之約！<break time="100ms" />伍員得書，沉吟半晌，乃謂來使曰：「某因軍務倥傯，不能答書，借汝之口，為我致謝申君：忠孝不能兩全，吾日暮途遠，故倒行而逆施耳！」使者回報包胥，包胥曰：「子胥之滅楚必矣。吾不可坐而待之。」想起楚平王夫人，乃秦哀公之女，楚昭王乃秦之甥，要解楚難，除是求秦。乃晝夜西馳，足踵俱開，步步流血，裂裳而裹之。奔至雍州，來見秦哀公曰：「吳貪如封豕，毒如長蛇，久欲荐食諸侯，兵自楚始。寡君失守社稷，逃於草莽之間，特命下臣，告急於上國，乞君念甥舅之情，代為興兵解厄。」秦哀公曰：「秦僻在西陲，兵微將寡，自保不暇，安能為人？」包胥曰：「楚秦連界，楚遭兵而秦不救，吳若滅楚，次將及秦，君之存楚，亦以固秦也。若秦遂有楚國，不猶愈於吳乎？倘能撫而存之，不絕其祀，情願世世北面事秦。」秦哀公意猶未決，曰：「大夫姑就館驛安下，容孤與群臣商議。」包胥對曰：「寡君越在草莽，未得安居，下臣何敢就館自便乎？」時秦哀公沉湎於酒，不恤國事。包胥請命愈急，哀公終不肯發兵。於是，包胥不脫衣冠，立於秦庭之中，晝夜號哭，不絕其聲。如此七日七夜，水漿一勺不入其口。哀公聞之，大驚曰：「楚臣之急其君，一至是乎？楚有賢臣如此，吳猶欲滅之﹔寡人無此賢臣，吳豈能相容哉？」為之流涕，賦《無衣》之詩以旌之。詩曰：<break time="100ms" />　　　　豈曰無衣？與子同袍。王于興師，與子同仇。<break time="100ms" />包胥頓首稱謝，然後始進壺飱。秦哀公命大將子蒲子虎帥車五百乘，從包胥救楚。包胥曰：「吾君在隨望救，不啻如大旱之望雨。胥當先往一程，報知寡君。元帥從商穀而東，五日可至襄陽，折而南，即荊門。而胥以楚之餘眾，自石梁山南來，計不出二月，亦可相會。吳恃其勝，必不為備，軍士在外，日久思歸，若破其一軍，自然瓦解。」子蒲曰：「吾未知路徑，必須楚兵為導，大夫不可失期。」
    </voice>
</speak>
