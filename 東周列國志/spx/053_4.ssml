<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　一日，與虞邱論政，至於夜分，方始回宮。夫人樊姬問曰：「朝中今日何事，而晏罷如此？」莊王曰：「寡人與虞邱論政，殊不覺其晏也。」樊姬曰：「虞邱何如人？」莊王曰：「楚之賢者。」樊姬曰：「以妄觀之，虞邱未必賢矣！」莊王曰：「子何以知虞邱之非賢？」樊姬曰：「臣之事君，猶婦之事夫也。妾備位中官，凡宮中有美色者，未常不進於王前。今虞邱與王論政，動至夜分，然未聞進一賢者。夫一人之智有限，而楚國之士無窮。虞邱欲役一人之智，以掩無窮之士，又烏得為賢乎？」莊王善其言，明早以樊姬之言，述於虞邱。虞邱曰：「臣智不及此，當即圖之。」乃遍訪於群臣。鬥生言蒍賈之子蒍敖之賢：「為避鬥越椒之難，隱居夢澤，此人將相才也。」虞邱言於莊王。莊王曰：「伯嬴智士，其子必不凡。微子言，吾幾忘之。」即命虞邱同鬥生駕車往夢澤，取蒍敖入朝聽用。<break time="100ms" />　　卻說蒍敖字孫叔，人稱為孫叔敖。奉母逃難，居於夢澤，力耕自給。一日，荷鋤而出，見田中有蛇兩頭，駭曰：「吾聞兩頭蛇，不祥之物，見者必死，吾其殆矣！」又想道：「若留此蛇，倘後人復見之，又喪其命，不如我一人自當！」乃揮鋤殺蛇，埋於田岸，奔歸向母而泣。母問其故，敖對曰：「聞見兩頭蛇者必死，兒今已見之，恐不能終母之養，是以泣也。」母曰：「蛇今安在？」敖對曰：「兒恐後人復見，已殺而埋之矣。」母曰：「人有一念之善，天必祐之。汝見兩頭蛇，恐累後人，殺而埋之，此其善豈止一念哉？汝必不死，且將獲福矣。」逾數日，虞邱等奉使命至，取用孫叔敖。母笑曰：「此埋蛇之報也。」敖與其母，隨虞邱歸郢。<break time="100ms" />　　莊王一見，與語竟日，大悅曰：「楚國諸臣，無卿之比！」即日拜為令尹。孫叔敖辭曰：「臣起自田野，驟執大政，何以服人？請從諸大夫之後！」莊王曰：「寡人知卿，卿可不辭。」叔敖謙讓再三，乃受命為令尹。考求楚國制度，立為軍法：凡軍行，在軍右者，挾轅為戰備；在軍左者，追求草蓐，為宿備；前茅慮無，中權後勁。（前茅慮無者，旌幟在前，以覘賊之有無，而為之謀慮。中權者，權謀皆出中軍，不得旁撓。後勁者，以勁兵為後殿，戰則用為奇兵，歸則用為斷後。）王之親兵，分為二廣，每廣車十五乘，每乘用步卒百人，後以二十五人為遊兵。右廣管丑、寅、卯、辰、已五時；左廣管午、未、申、酉、戌五時。每日雞鳴時分，右廣駕馬以備驅馳，至於日中，則左廣代之，黃昏而止。內宮分班捱次，專主巡亥子二時，以防非常之變。用虞邱將中軍，公子嬰齊將左軍，公子側將右軍，養繇基將右廣，屈蕩將左廣。四時蒐閱，各有常典，三軍嚴肅，百姓無擾。又築芍波以興水利，六蓼之境，灌田萬頃，民咸頌之。楚諸臣見莊王寵任叔敖，心中不服，及見叔敖行事，井井有條，無不嘆息曰：「楚國有幸，得此賢臣，子文其復起矣！」當初令尹子文，善治楚國，今得叔敖，如子文之再生也。<break time="100ms" />　　是時鄭穆公蘭薨，世子夷即位，是為靈公。公子宋與公子歸生當國，尚依違於晉楚之間，未決所事。楚莊王與孫叔敖商議欲興兵伐鄭，忽聞鄭靈公被公子歸生所弒，莊王曰：「吾伐鄭益有名矣！」不知歸生如何弒君，且看下回分解。<break time="100ms" />
    </voice>
</speak>
