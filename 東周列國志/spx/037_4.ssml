<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　再說太子圉自秦逃歸，見了父親晉惠公。惠公大喜曰：「吾抱病已久，正愁付託無人。今吾子得脫樊籠，復還儲位，吾心安矣。」是秋九月，惠公病篤，託孤於呂省郤芮二人，使輔子圉：「群公子不足慮，只要謹防重耳。」呂郤二人頓首受命。是夜，惠公薨，太子圉主喪即位，是為懷公。懷公恐重耳在外為變，乃出令：「凡晉臣從重耳出亡者，因親及親，限三個月內俱要喚回。如期回者，仍復舊職，既往不咎。若過期不至，祿籍除名，丹書註死。父子兄弟坐視不召者，並死不赦！」老國舅狐突二子狐毛狐偃，俱從重耳在秦，郤芮私勸狐突作書，喚二子歸國。狐突再三不肯。郤芮乃謂懷公曰：「二狐有將相之才，今從重耳，如虎得翼。突不肯喚歸，其意不測，主公當自與言之。」懷公即使人召狐突。突與家人訣別而行。來見懷公，奏曰：「老臣病廢在家，不知宣召何言？」懷公曰：「毛偃在外，老國舅曾有家信去喚否？」突對曰：「未曾。」懷公曰：「寡人有令：『過期不至者，罪及親黨。』老國舅豈不聞乎？」突對曰：「臣二子委質重耳，非一日矣。忠臣事君，有死無二！二子之忠於重耳，猶在朝諸臣之忠於君也，即使逃歸，臣猶將數其不忠，戮於家廟。況召之乎？」懷公大怒，喝令二力士以白刃交加其頸，謂曰：「二子若來，免汝一死！」因索簡置突前，郤芮執其手，使書之。突呼曰：「勿執我手，我當自書。」乃大書「子無二父，臣無二君」八字。懷公大怒曰：「汝不懼耶？」突對曰：「為子不孝，為臣不忠，老臣之所懼也。若死，乃臣子之常事，有何懼焉！」舒頸受刑。懷公命斬於市曹。太卜郭偃見其屍，嘆曰：「君初嗣位，德未及於匹夫，而誅戮老臣，其敗不久矣！」即日稱疾不出。狐氏家臣，急忙逃奔秦國，報與毛偃知道。不知毛偃如何，且看下回分解。<break time="100ms" />
    </voice>
</speak>
