<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十九回　歸女樂黎彌阻孔子　棲會稽文種通宰嚭
    </voice>
    <voice name="zh-HK-WanLungNeural">
        <break time="100ms" />　　話說齊侯自會夾谷歸後，晏嬰病卒，景公哀泣數日，正憂朝中乏人，復聞孔子相魯，魯國大治，驚曰：「魯相孔子必霸，霸必爭地，齊為近鄰，恐禍之先及，奈何？」大夫黎彌進曰：「君患孔子之用，何不沮之？」景公曰：「魯方任以國政，豈吾所能沮乎？」黎彌曰：「臣聞治安之後，驕逸必生。請盛飾女樂，以遺魯君，魯君幸而受之，必然怠於政事，而疏孔子。孔子見疏，必棄魯而適他國，君可安枕而臥矣。」景公大悅，即命黎彌於女閭之中，擇其貌美年二十以內者，共八十人，分為十隊，各衣錦繡，教之歌舞。其舞曲名《康樂》，聲容皆出新製，備態極妍，前所未有。教習已成，又用良馬一百二十匹，金勒雕鞍，毛色各別，望之如錦，使人致獻魯侯。使者張設錦棚二處，於魯南門之外，東棚安放馬群，西棚陳列女樂。先致國書於定公，公發書看之。書曰：<break time="100ms" />　　　　杵臼頓首啟魯賢侯殿下：孤向者獲罪夾谷，愧未忘心。幸賢侯鑒其謝過之誠，克終會好。日以國之多虞，聘問缺然。茲有歌婢十群，可以侑歡，良馬三十駟，可以服車，敬致左右，聊申悅慕。伏惟存錄！<break time="100ms" />　　且說魯相國季斯安享太平，忘其所自，侈樂之志，已伏胸中。忽聞齊饋女樂，如此之盛，不勝豔慕。即時換了微服，與心腹數人，乘車潛出南門往看。那樂長方在演習。歌聲遏雲，舞態生風，一進一退，光華奪目，如遊天上，睹仙姬，非復人間思想所及。季斯看了多時，又閱其容色之美，服飾之華，不覺手麻腳軟，目睜口呆，意亂神迷，魂消魄奪。魯定公一日三宣，季斯為貪看女樂，竟不赴召。至次日，方入宮來見定公，定公以國書示之。季斯奏曰：「此齊君美意，不可卻也。」定公亦有想慕之意，便問：「女樂何在？可試觀否？」季斯曰：「見列高門之外，車駕如往，臣當從行，但恐驚動百官，不如微服為便。」於是君臣皆更去法服，各乘小車，馳出南門，竟到西棚之下。早有人傳出：「魯君易服親來觀樂了！」使者吩咐女子用心獻技。那時歌喉轉嬌，舞袖增豔，十隊女子，更番迭進，真乃盈耳奪目，應接不暇，把魯國君臣二人，喜得手舞足蹈，不知所以。有詩為證：<break time="100ms" />　　　　一曲嬌歌一塊金，一番妙舞一盤琛﹔只因十隊女人面，改盡君臣兩個心。<break time="100ms" />從人又誇東棚良馬。定公曰：「只此已是極觀，不必又問馬矣。」是夜，定公入宮，一夜不寐，耳中猶時聞樂聲，若美人之在枕畔也。恐群臣議論不一，次早獨宣季斯入宮，草就答書，書中備述感激之意。不必盡述。又將黃金百鎰，贈與齊使。將女樂收入宮中，以三十人賜季斯，其馬付於圉人餵養。定公與季斯新得女樂，各自受用，日則歌舞，夜則枕席，一連三日，不去視朝聽政。孔子聞知此事，淒然長嘆。時弟子仲子路在側，進曰：「魯君怠於政事，夫子可以行矣。」孔子曰：「郊祭已近，倘大禮不廢，國猶可為也。」及祭之期，定公行禮方畢，即便回宮，仍不視朝，並胙肉亦無心分給。主胙者叩宮門請命，定公諉之季孫，季孫又諉之家臣。孔子從祭而歸，至晚，不見胙肉頒到，乃告子路曰：「吾道不行，命也夫！」乃援琴而歌曰：<break time="100ms" />　　　　彼婦之口，可以出走。彼女之謁，可以死敗。優哉游哉，聊以卒歲！<break time="100ms" />歌畢，遂束裝去魯。子路冉有亦棄官從孔子而行。自此魯國復衰。史臣有詩云：<break time="100ms" />　　　　幾行紅粉勝鋼刀，不是黎彌巧計高。天運凌夷成瓦解，豈容魯國獨甄陶。<break time="100ms" />　　孔子去魯適衛，衛靈公喜而迎之，問以戰陣之事。孔子對曰：「丘未之學也。」次日遂行。過宋之匡邑，匡人素恨陽虎，見孔子之貌相似，以為陽虎復至，聚眾圍之。子路欲出戰，孔子止之曰：「某無仇於匡，是必有故，不久當自解。」乃安坐鳴琴。適靈公使人追還孔子，匡人乃知其誤，謝罪而去。孔子復還衛國，主於賢大夫蘧瑗之家。<break time="100ms" />　　且說靈公之夫人曰南子，宋女也，有美色而淫。在宋時，先與公子朝相通。朝亦男子中絕色，兩美相愛，過於夫婦，既歸靈公，生蒯瞶，已長，立為世子，而舊情不斷。時又有美男子曰彌子瑕，素得君之寵愛，嘗食桃及半，以其餘，推入靈公之口。靈公悅而啖之，誇於人曰：「子瑕愛寡人甚矣！一桃味美，不忍自食，而分啖寡人。」群臣無不竊笑。子瑕恃寵弄權，無所不至。靈公外嬖子瑕，而內懼南子，思以媚之。乃時時召宋朝與夫人相會，醜聲遍傳，靈公不以為恥。蒯瞶深恨其事，使家臣戲陽速因朝見之際，刺殺南子，以滅其醜。南子覺之，訴於靈公。靈公逐蒯瞶，瞶奔宋，轉又奔晉。靈公立蒯瞶之子輒為世子。及孔子再至，南子請見之。知孔子為聖人，倍加敬禮。忽一日，靈公與南子同車而出，使孔子為陪乘。過街市，市人歌曰：<break time="100ms" />　　　　同車者色耶？從車者德耶？<break time="100ms" />孔子嘆曰：「君之好德不如好色！」乃去衛適宋，與弟子習禮於大樹之下。宋司馬桓魋，亦以男色得寵於景公，方貴幸用事，忌孔子之來，遂使人伐其樹，欲求孔子殺之。孔子微服去宋適鄭。將適晉，至河，聞趙鞅殺賢臣竇犨舜華，嘆曰：「鳥獸惡傷其類，況人乎？」復返衛。未幾，衛靈公卒，國人立輒為君，是為出公。蒯瞶亦藉晉援，與陽虎襲戚據之。是時，衛父子爭國，晉助蒯瞶，齊助輒。孔子惡其逆理，復去衛適陳，又將適蔡。楚昭王聞孔子在陳蔡之間，使人聘之。陳蔡大夫相議，以為楚用孔子，陳蔡危矣，乃相與發兵圍孔子於野。孔子絕糧三日，而絃歌不輟。今開封府陳州界有地名桑落，其地有臺，名曰厄臺，即孔子當時絕糧處。宋劉敞有詩云：
    </voice>
</speak>
