<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第七十三回　伍員吹簫乞吳市　　專諸進炙刺王僚
    </voice>
    <voice name="zh-HK-WanLungNeural">
        <break time="100ms" />　　話說漁丈人已渡伍員，又與飲食，不受其劍。伍員去而復回，求丈人秘密其事，恐引追兵前至，有負盛意。漁翁仰天嘆曰：「吾為德於子，子猶見疑。倘若追兵別渡，吾何以自明？請以一死絕君之疑！」言訖，解纜開船，拔舵放槳，倒翻船底，溺於江心。史臣有詩云：<break time="100ms" />　　　　數載逃名隱釣綸，扁舟渡得楚亡臣，絕君後慮甘君死，千古傳名漁丈人。<break time="100ms" />至今武昌東北通淮門外，有解劍亭，當年子胥解劍贈漁父處也。伍員見漁丈人自溺，嘆曰：「我得汝而活，汝為我而死，豈不哀哉！」伍員與羋勝遂入吳境。行至溧陽，餒而乞食。遇一女子，方浣紗於瀨水之上，筥中有飯。伍員停足問曰：「夫人可假一餐乎？」女子垂頭應曰：「妾獨與母居，三十未嫁，豈敢售餐於行客哉？」伍員曰：「某在窮途，願乞一飯自活！夫人行賑恤之德，又何嫌乎？」女子抬頭看見伍員狀貌魁偉，乃曰：「妾觀君之貌，似非常人，寧以小嫌，坐視窮困？」於是發其簞，取盎漿，跪而進之。胥與勝一餐而止。女子曰：「君似有遠行，何不飽食？」二人乃再餐，盡其器。臨行謂女子曰：「蒙夫人活命之恩，恩在肺腑，某實亡命之夫，倘遇他人，願夫人勿言！」女子淒然嘆曰：「嗟乎！妾侍寡母三十未嫁，貞明自矢，何期饋飯，乃與男子交言。敗義墮節，何以為人！子行矣。」伍員別去，行數步，回頭視之，此女抱一大石，自投瀨水中而死。後人有讚云：<break time="100ms" />　　　　溧水之陽，擊綿之女，惟治母餐，不通男語。矜此旅人，發其筐筥，君腹雖充，吾節已窳。捐此孱軀，以存壺矩，瀨流不竭，茲人千古！<break time="100ms" />伍員見女子投水，感傷不已，咬破指頭，瀝血書二十字於石上，曰：<break time="100ms" />　　　　爾浣紗，我行乞﹔我腹飽，爾身溺。十年之後，千金報德！<break time="100ms" />伍員題訖，復恐後人看見，掬土以掩之。<break time="100ms" />　　過了溧陽，復行三百餘里，至一地，名吳趨。見一壯士，碓顙而深目，狀如餓虎，聲若巨雷，方與一大漢廝打。眾人力勸不止。門內有一婦人喚曰：「專諸不可！」其人似有畏懼之狀，即時歛手歸家。員深怪之，問於旁人曰：「如此壯士，而畏婦人乎？」旁人告曰：「此吾鄉勇士，力敵萬人，不畏強禦，平生好義，見人有不平之事，即出死力相為。適纔門內喚聲，乃其母也。所喚專諸，即此人姓名。素有孝行，事母無違，雖當盛怒，聞母至即止。」員嘆曰：「此真烈士矣！」次日，整衣相訪。專諸出迎，叩其來歷。員具道姓名，并受冤始末。專諸曰：「公負此大冤，何不求見吳王，借兵報仇？」員曰：「未有引進之人，不敢自媒。」專諸曰：「君言是也。今日下顧荒居，有何見諭？」員曰：「敬子孝行，願與結交。」專諸大喜，乃入告於母，即與伍員八拜為交。員長於諸二歲，呼員為兄。員請拜見專諸之母。專諸復出其妻子相見，殺雞為黍，歡如骨肉。遂留員勝二人宿了一夜。次早，員謂專諸曰：「某將辭弟入都，覓一機會，求事吳王。」專諸曰：「吳王好勇而驕，不如公子光親賢下士，將來必有所成。」員曰：「蒙弟指教，某當牢記。異日有用弟之處，萬勿見拒！」專諸應諾。三人分別。<break time="100ms" />　　員勝相隨前進，來到梅里，城郭卑隘，朝市粗立。舟車嚷嚷，舉目無親，乃藏羋勝於郊外，自己被髮佯狂，跣足塗面，手執斑竹簫一管，在市中吹之，往來乞食。其簫曲第一疊云：<break time="100ms" />　　　　伍子胥！伍子胥！跋涉宋鄭身無依，千辛萬苦淒復悲！父仇不報，何以生為？<break time="100ms" />第二疊云：<break time="100ms" />　　　　伍子胥！伍子胥！昭關一度變鬚眉，千驚萬恐淒復悲！兄仇不報，何以生為？<break time="100ms" />第三疊云：<break time="100ms" />　　　　伍子胥！伍子胥！蘆花渡口溧陽溪，千生萬死及吳陲，吹簫乞食淒復悲！身仇不報，何以生為？<break time="100ms" />市人無有識者。（時周景王二十五年，吳王僚之七年也。）<break time="100ms" />　　再說吳公子姬光，乃吳王諸樊之子。諸樊薨，光應嗣位，因守父命，欲以次傳位於季札，故餘祭夷昧以次相及。及夷昧薨後，季札不受國，仍該立諸樊之後，爭奈王僚貪得不讓，竟自立為王。公子光心中不服，潛懷殺僚之意，其如群臣皆為僚黨，無與同謀，隱忍於中。乃求善相者曰被離，舉為吳市吏，囑以諮訪豪傑，引為己輔。一日，伍員吹簫過於吳市。被離聞簫聲甚哀，再一聽之，稍辨其音。出見員，乃大驚曰：「吾相人多矣，未見有如此之貌也！」乃揖而進之，遜於上坐。伍員謙讓不敢。被離曰：「吾聞楚殺忠臣伍奢，其子子胥出亡外國，子殆是乎？」員跼蹐未對。被離又曰：「吾非禍子者。吾見子狀貌非常，欲為子求富貴地耳。」伍員乃訴其實。早有侍人知其事，報知王僚。僚召被離引員入見。被離一面使人私報姬光得知，一面使伍員沐浴更衣，一同入朝，進謁王僚。王僚奇其貌，與之語，知其賢，即拜為大夫之職。次日，員入謝，道及父兄之冤，咬牙切齒，目中火出。王僚壯其氣，意復憐之，許為興師復仇。
    </voice>
</speak>
