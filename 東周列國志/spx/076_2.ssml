<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />盤門者，以水之盤曲也﹔蛇門者，以在巳方，生肖屬蛇也﹔齊門者，以齊國在其北也﹔平門者，水陸地相稱也﹔婁門者，婁江之水所聚也﹔匠門者，聚匠作於此也﹔閶門者，通閶闔之氣也﹔胥門者，向姑胥山也。越在東南，正在巳方，故蛇門之上，刻有木蛇，其首向內，示越之臣服於吳也。南向復築小城，周圍十里，南北西俱有門，惟東不開門，欲以絕越之光明也。吳地在東為辰方，生肖屬龍，故小城南門上為兩鯢，以象龍角。城郭既成，迎闔閭自梅里徙都於此。城中前朝後市，左祖右社，倉廩府庫，無所不備。大選民卒，教以戰陣射御之法。別築一城於鳳凰山之南，以備越寇，名南武城。<break time="100ms" />　　闔閭以「魚腸」為不祥之物，函封不用。築冶城於牛首山，鑄劍數千，號曰「扁諸」。又訪得吳人干將，與歐冶子同師，使居匠門，別鑄利劍。干將乃採五山之鐵精，六合之金英，候天伺地，妙選時日，天地下降，百神臨觀，聚炭如邱，使童男童女三百人，裝炭鼓橐。如是三月，而金鐵之精不銷，干將不知其故。其妻莫邪謂曰：「夫神物之化，須人氣而後成。今子作劍三月不就，得無待人而成乎？」干將曰：「昔吾師為冶不化，夫妻俱入爐中，然後成物。至今即山作冶，必麻絰草衣祭爐，然後敢發。今吾鑄劍不成，亦若是耶？」莫邪曰：「師能爍身以成神器，吾何難效之？」於是莫邪沐浴斷髮剪爪，立於爐傍，使男女復鼓橐，炭火方烈，莫邪自投於爐。頃刻銷鑠，金鐵俱液，遂瀉成二劍。先成者為陽，即名「干將」﹔後成者為陰，即名「莫邪」。陽作龜文，陰作漫理。干將匿其陽，止以「莫邪」獻於吳王。王試之石，應手而開。今虎邱「試劍石」是也。王賞之百金。其後吳王知干將匿劍，使人往取，如不得劍，即當殺之。干將取劍出觀，其劍自匣中躍出，化為青龍，干將乘之，升天而去，疑已作劍仙矣。使者還報，吳王嘆息，自此益寶「莫邪」。「莫邪」留吳，不知下落。直至六百餘年之後，晉朝張華丞相，見牛斗之間有紫氣，聞雷煥妙達象緯，召而問之。煥曰：「此寶劍之精，在豫章豐城。」華即補煥為豐城令。煥既到縣，掘獄屋基，得一石函，長踰六尺，廣三尺，開視之，內有雙劍。以南昌西山之土拭之，光芒豔發。以一劍送華，留一劍自佩之。華報曰：「詳觀劍文，乃『干將』也。尚有『莫邪』，何為不至？雖然，神物終當合耳。」其後煥同華佩劍過延平津，劍忽躍出入水，急使人入水求之，惟見兩龍張鬣相向，五色炳耀，使人恐懼而退。以後二劍更不出現，想神物終歸天上矣。今豐城縣有劍池，池前石函，土瘞其半，俗呼石門，即雷煥得劍處。此乃「干將」「莫邪」之結末也。後人有《寶劍銘》云：<break time="100ms" />　　　　五山之精，六氣之英﹔鍊為神器，電燁霜凝。虹蔚波映，龍藻龜文﹔斷金切玉，威動三軍。<break time="100ms" />　　話說吳王闔閭既寶「莫邪」，復募人能作金鉤者，賞以百金。國人多有作鉤來獻者。有鉤師貪王之重賞，將二子殺之，取其血以釁金，遂成二鉤，獻於吳王。越數日，其人詣宮門求賞。吳王曰：「為鉤者眾，爾獨求賞，爾之鉤何以異於人乎？」鉤師曰：「臣利王之賞，殺二子以成鉤，豈他人可比哉？」王命取鉤，左右曰：「已混入眾鉤之中，形製相似，不能辨識。」鉤師曰：「臣請觀之。」左右悉取眾鉤，置於鉤師之前，鉤師亦不能辨。乃向鉤呼二子之名曰：「吳鴻，扈稽！我在於此，何不顯靈於王前也？」叫聲未絕，兩鉤忽飛出，貼於鉤師之胸。吳王大驚曰：「爾言果不謬矣！」乃以百金賞之。遂與「莫邪」俱佩服於身。<break time="100ms" />　　其時楚伯嚭出奔在外，聞伍員已顯用於吳，乃奔吳，先謁伍員。員與之相對而泣，遂引見闔閭。闔閭問曰：「寡人僻處東海，子不遠千里，遠辱下土，將何以教寡人乎？」嚭曰：「臣之祖父，效力於楚再世矣。臣父無罪，橫被焚戮。臣亡命四方，未有所屬。今聞大王高義，收伍子胥於窮厄，故不遠千里，束身歸命。惟大王死生之！」闔閭惻然，使為大夫，與伍員同議國事。吳大夫被離私問於伍員曰：「子何見而信嚭乎？」員曰：「吾之怨正與嚭同，諺云：『同疾相憐，固憂相救。』驚翔之鳥，相隨而集﹔瀨下之水，因復俱流。子何怪焉？」被離曰：「子見其外，未見其內也。吾觀嚭之為人，鷹視虎步，其性貪佞，專功而擅殺，不可親近。若重用之，必為子累。」伍員不以為然，遂與伯嚭俱事吳王。後人論被離既識伍員之賢，又識伯嚭之佞，真神相也。員不信其言，豈非天哉！有詩云：<break time="100ms" />　　　　能知忠勇辨奸回，神相如離亦異哉！若使子胥能預策，豈容糜鹿到蘇臺？<break time="100ms" />　　話分兩頭。再說公子慶忌逃奔於艾城，招納死士，結連鄰國，欲待時乘隙，伐吳報讎。闔閭聞其謀，謂伍員曰：「昔專諸之事，寡人全得子力。今慶忌有謀吳之心，飲食不甘味，坐不安席，子更為寡人圖之。」伍員對曰：「臣不忠無行，與大王圖王僚於私室之中，今復圖其子，恐非皇天之意。」闔閭曰：「昔武王誅紂，復殺武庚，周人不以為非。皇天所廢，順天而行。慶忌若存，王僚未死，寡人與子成敗共之，寧可以小不忍而釀大患？寡人更得一專諸，事可了矣。子訪求謀勇之士，已非一日，亦有其人否乎？」伍員曰：「難言也。臣所厚有一細人，似可與謀者。」闔閭曰：「慶忌力敵萬人，豈細人所能謀哉？」員對曰：「是雖細人，實有萬人之勇。」闔閭曰：「其人為誰？子何以知其勇？試為寡人言之。」伍員遂將勇士姓名出處備細說來。正是：<break time="100ms" />　　　　說時華岳山搖動，話到長江水逆流。只為子胥能舉薦，要離姓字播春秋。
    </voice>
</speak>
