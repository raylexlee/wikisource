<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第百零七回　獻地圖荊軻鬧秦庭　論兵法王翦代李信
    </voice>
    <voice name="zh-HK-WanLungNeural">
        <break time="100ms" />話說荊軻平日，常與人論劍術，少所許可，惟心服榆次人蓋聶，自以為不及，與之深結為友。至是，軻受燕太子丹厚恩，欲西入秦劫秦王，使人訪求蓋聶，欲邀請至燕，與之商議。因蓋聶游蹤未定，一時不能勾來到。太子丹知荊軻是個豪傑，旦暮敬事，不敢催促。忽邊人報道：「秦王遣大將王翦，北略地至燕南界。代王嘉遣使相約，一同發兵，共守上谷以拒秦。」太子丹大懼，言於荊軻曰：「秦兵旦暮渡易水，足下雖欲為燕計，豈有及哉？」荊軻曰：「臣思之熟矣！此行倘無以取信於秦王，未可得近也。夫樊將軍得罪於秦，秦王購其首，黃金千斤，封邑萬家。而督亢膏腴之地，秦人所欲。誠得樊將軍之首，與督亢之地圖，奉獻秦王，彼必喜而見臣，臣乃得有以報太子。」丹曰：「樊將軍窮困來歸，何忍殺之？若督亢地圖，所不敢惜！」荊軻知太子丹不忍，乃私見樊於期曰：「將軍得禍於秦，可謂深矣。父母宗族，皆為戮歿，今聞購將軍之首，金千斤，邑萬家，將軍將何以雪其恨乎？」樊於期仰天太息，流涕而言曰：「某每一念及秦政，痛徹心髓！願與之俱死，恨未有其地耳。」荊軻曰：「今有一言，可以解燕國之患，報將軍之仇者，將軍肯聽之乎？」於期亟問曰：「計將安出？」荊軻躊躇不語。於期曰：「荊卿何以不言？」軻曰：「計誠有之，但難於出口。」於期曰：「苟報秦仇，雖粉骨碎身，某所不恤，又何出口之難乎？」荊軻曰：「某之愚計，欲前刺秦王，而恐其不得近也。誠得將軍之首，以獻於秦，秦王必喜而見臣，臣左手把其袖，右手斫其胸，則將軍之仇報，而燕亦得免於滅亡之患矣。將軍以為何如？」樊於期卸衣偏袒，奮臂頓足，大呼曰：「此臣之日夜切齒腐心而恨其無策者也，今乃得聞明教。」即拔佩劍刎其喉，喉絕而頸未斷，荊軻復以劍斷之。有詩為證：<break time="100ms" />　　　　聞說奇謀喜欲狂，幽魂先已赴咸陽；荊卿若遂屠龍計，不枉將軍劍下亡。<break time="100ms" />荊軻使人飛報太子曰：「已得樊將軍首矣！」太子丹聞報，馳車至，伏屍而哭極哀，命厚葬其身，而以其首置木函中。荊軻曰：「太子曾覓利匕首乎？」太子丹曰：「有趙人徐夫人匕首，長一尺八寸，甚利，丹以百金得之，使工人染以毒藥，曾以試人，若出血沾絲縷，無不立死。裝以待荊卿久矣！未知荊卿行期何日？」荊軻曰：「臣有所善客蓋聶未至，欲俟之以為副。」太子丹曰：「足下之客，如海中之萍，未可定也。丹之門下，有勇士數人，惟秦舞陽為最，或可以副行乎？」荊軻見太子十分急切，乃嘆曰：「今提一匕首，入不測之強秦，此往而不返者也。臣所以遲遲，欲俟吾客，本圖萬全。太子既不能待，請行矣。」於是太子丹草就國書，只說獻督亢之地并樊將軍之首，俱付荊軻。以千金為軻治裝。秦舞陽為副使，同行。臨發之日，太子丹與相厚賓客知其事者，俱白衣素冠，送至易水之上，設宴餞行。高漸離聞荊軻入秦，亦持豚肩斗酒而至，荊軻使與太子丹相見，丹命入席同坐。酒行數巡，高漸離擊築，荊軻和而歌，為變徵之聲。歌曰：<break time="100ms" />　　　　風蕭蕭兮易水寒，壯士一去兮不復還！<break time="100ms" />聲甚哀慘，賓客及隨從之人，無不涕泣，有如臨喪。荊軻仰面呵氣，直沖霄漢，化成白虹一道，貫於日中，見者驚異。軻復慷慨為羽聲，歌曰：<break time="100ms" />　　　　探虎穴兮入蛟宮，仰天噓氣兮成白虹！<break time="100ms" />其聲激烈雄壯，眾莫不瞋目奮勵，有如臨敵。於是太子丹復引巵酒，跪進於軻。軻一吸而盡，牽舞陽之臂，騰躍上車，催鞭疾馳，竟不反顧。太子丹登高阜以望之，不見而止，淒然如有所失，帶淚而返。晉處士陶靖節有詩曰：<break time="100ms" />　　　　燕丹善養士，志在報強嬴。招集百夫良，歲暮得荊卿。君子死知己，提劍出燕京；素驥鳴廣陌，慷慨送我行。雄髮指危冠，猛氣衝長纓。飲餞易水上，四座列群英；左席擊悲築，右席唱高聲。蕭蕭哀風逝，淡淡寒波生，商音更流涕，羽奏壯士驚。心知去不歸，且有後世名。
    </voice>
</speak>
