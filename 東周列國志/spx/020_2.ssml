<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　孤有犬馬之疾，未獲奔命。君以大義責之，孤知罪矣！然城下之盟，孤實恥之！若退舍於君之境上，孤敢不捧玉帛以從。<break time="100ms" />齊侯得書大悅，傳令退兵於柯。<break time="100ms" />　　魯莊公將往會齊侯，問：「群臣誰能從者？」將軍曹沫請往。莊公曰：「汝三敗於齊，不慮齊人笑耶？」曹沫曰：「惟恥三敗，是以願往，將一朝而雪之。」莊公曰：「雪之何如？」曹沫曰：「君當其君，臣當其臣。」莊公曰：「寡人越境求盟，猶再敗也。若能雪恥，寡人聽子矣！」遂偕曹沫而行，至於柯地。齊侯預築土為壇以待。魯侯先使人謝罪請盟，齊侯亦使人訂期。<break time="100ms" />　　是日，齊侯將雄兵布列壇下，青紅黑白旗，按東南西北四方，各自分隊，各有將官統領，仲孫湫掌之。階級七層，每層俱有壯士，執著黃旗把守。壇上建大黃旗一面，繡出「方伯」二字。旁置大鼓，王子成父掌之。壇中間設香案，排列著朱盤玉盂盛牲歃盟之器，隰朋掌之。兩旁反坫，設有金尊玉斝，寺人貂掌之。壇西立石柱二根，繫著烏牛白馬，屠人準備宰殺，司庖易牙掌之。東郭牙為儐，立於階下迎賓。管仲為相。氣象十分整肅。齊侯傳令：「魯君若到，止許一君一臣登壇，餘人息屏壇下。」曹沫衷甲，手提利劍，緊隨著魯莊公。莊公一步一戰，曹沫全無懼色。將次升階，東郭牙進曰：「今日兩君好會，兩相贊禮，安用凶器？請去劍！」曹沫睜目視之，兩盡裂。東郭牙倒退幾步。莊公君臣歷階而上。兩君相見，各敘通好之意。三通鼓畢，對香案行禮。隰朋將玉盂盛血，跪而請歃。曹沫右手按劍，左手攬桓公之袖，怒形於色。管仲急以身蔽桓公，問曰：「大夫何為者？」曹沫曰：「魯連次受兵，國將亡矣。君以濟弱扶傾為會，獨不為敝邑念乎？」管仲曰：「然則大夫何求？」曹沫曰：「齊恃強欺弱，奪我汶陽之田，今日請還，吾君乃就歃耳！」管仲顧桓公曰：「君可許之。」桓公曰：「大夫休矣，寡人許子！」曹沫乃釋劍，代隰朋捧盂以進。兩君俱已歃訖。曹沫曰：「仲主齊國之政，臣願與仲歃。」桓公曰：「何必仲父？寡人與子立誓。」乃向天指日曰：「所不反汶陽田於魯者，有如此日！」曹沫受歃，再拜稱謝。獻酬甚歡。<break time="100ms" />　　既畢事，王子成父諸人，俱憤憤不平，請於桓公，欲劫魯侯，以報曹沫之辱。桓公曰：「寡人已許曹沫矣！匹夫約言，尚不失信，況君乎？」眾人乃止。明日，桓公復置酒公館，與莊公歡飲而別。即命南鄙邑宰，將原侵汶陽田，盡數交割還魯。昔人論要盟可犯，而桓公不欺，曹子可仇，而桓公不怨，此所以服諸侯霸天下也。有詩云：<break time="100ms" />　　　　巍巍霸氣吞東魯，尺劍如何能用武？要將信義服群雄，不吝汶陽一片土。<break time="100ms" />又有詩單道曹沫劫齊桓公一事，此乃後世俠客之祖。詩云：<break time="100ms" />　　　　森森戈甲擁如潮，仗劍登壇意氣豪，三敗羞顏一日洗，千秋俠客首稱曹。<break time="100ms" />　　諸侯聞盟柯之事，皆服桓公之信義。於是衛曹二國，皆遣人謝罪請盟。桓公約以伐宋之後，相訂為會。乃再遣使如周，告以宋公不尊王命，不來赴會，請王師下臨，同往問罪。周釐王使大夫單蔑，率師會齊伐宋。諜報陳曹二國引兵從征，願為前部。桓公使管仲先率一軍，前會陳曹，自引隰朋、王子成父、東郭牙等，統領大軍繼進，於商邱取齊。時周釐王二年之春也。<break time="100ms" />　　卻說管仲有愛妾名婧，鐘離人，通文有智。桓公好色，每出行，必以姬嬪自隨。管仲亦以婧從行。是日，管仲軍出南門，約行三十餘里，至峱山，見一野夫，短褐單衣，破笠赤腳，放牛於山下。此人叩牛角而歌。管仲在車上，察其人不凡，使人以酒食勞之。野夫食畢，言：「欲見相君仲父。」使者曰：「相國車已過去矣。」野夫曰：「某有一語，幸傳於相君：『浩浩乎白水！』」使者追及管仲之車，以其語述之。管仲茫然，不解所謂，以問妾婧。婧曰：「妾聞古有《白水》之詩云：『浩浩白水，儵儵之魚，君來召我，我將安居？』此人殆欲仕也。」管仲即命停車，使人召之。野夫將牛寄於村家，隨使者來見管仲，長揖不拜。管仲問其姓名，曰：「衛之野人也，姓寧名戚。慕相君好賢禮士，不憚跋涉至此。無由自達，為村人牧牛耳。」管仲叩其所學，應對如流。嘆曰：「豪傑辱於泥塗，不遇汲引，何以自顯？吾君大軍在後，不日當過此。吾當作書，子持以謁吾君，必當重用。」管仲即作書緘，就交付甯戚，彼此各別。甯戚仍牧牛於峱山之下。齊桓公大軍三日後方到，甯戚依前短褐單衣，破笠赤腳，立於路旁，全不畏避。桓公乘輿將近，甯戚遂叩牛角而歌之曰：<break time="100ms" />　　　　南山燦，白石爛，中有鯉魚長尺半。生不逢堯與舜禪，短褐單衣纔至骭。從昏飯牛至夜半，長夜漫漫何時旦？
    </voice>
</speak>
