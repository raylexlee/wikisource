<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第十四回　　衞侯朔抗王入國　　齊襄公出獵遇鬼
    </voice>
    <voice name="zh-HK-WanLungNeural">
        <break time="100ms" />　　卻說王姬至齊，與襄公成婚。那王姬生性貞靜幽閒，言動不苟。襄公是個狂淫之輩，不甚相得。王姬在宮數月，備聞襄公淫妹之事，默然自嘆：「似此蔑倫悖理，禽獸不如。吾不幸錯嫁匪人，是吾命也！」鬱鬱成疾，不及一年遂卒。<break time="100ms" />　　襄公自王姬之死，益無忌憚。心下思想文姜，偽以狩獵為名，不時往禚。遣人往祝邱，密迎文姜到禚，晝夜淫樂。恐魯莊公發怒，欲以兵威脅之。乃親率重兵襲紀，取其郱、鄑、郚三邑之地。兵移酅城，使人告紀侯：「速寫降書，免至滅絕。」紀侯嘆曰：「齊吾世仇。吾不能屈膝仇人之庭，以求苟活也！」乃使夫人伯姬作書，遣人往魯求救。齊襄公出令曰：「有救紀者，寡人先移兵伐之！」魯莊公遣使如鄭，約他同力救紀。鄭伯子儀，因厲公在櫟，謀襲鄭國，不敢出師，使人來辭。魯侯孤掌難鳴，行至滑地，懼齊兵威，留宿三日而返。紀侯聞魯兵退回，度不能守，將城池妻子，交付其弟嬴季，拜別宗廟，大哭一場，半夜開門而出，不知所終。<break time="100ms" />　　嬴季謂諸大臣曰：「死國與存祀，二者孰重？」諸大夫皆曰：「存祀為重。」嬴季曰：「苟能存紀宗廟，吾何惜自屈？」即寫降書，願為齊外臣，守酅宗廟。齊侯許之。嬴季遂將紀國土地戶口之數，盡納於齊，叩首乞哀。齊襄公收其版籍，於紀廟之旁，割三十戶以供紀祭祀，號嬴季為廟主。紀伯姬驚悸而卒。襄公命葬以夫人之禮，以媚於魯。伯姬之娣叔姬，乃昔日從嫁者，襄公欲送之歸魯。叔姬曰：「婦人之義，既嫁從夫。生為嬴氏婦，死為嬴氏鬼，舍此安歸乎？」襄公乃聽其居酅守節。後數年而卒。史官贊云：<break time="100ms" />　　　　世衰俗敝，淫風相襲。齊公亂妹，新臺娶媳。禽行獸心，倫亡紀佚。小邦妾媵，矢節從一。寧守故廟，不歸宗國。卓哉叔姬，《柏舟》同式！<break time="100ms" />按齊襄公滅紀之歲，乃周莊王七年也。<break time="100ms" />　　是年楚武王熊通，以隨侯不朝，復興兵伐隨，未至而薨。令尹鬥祈，莫敖屈重，祕不發喪。出奇兵從間道直逼隨城。隨懼行成。屈重偽以王命，入盟隨侯。大軍既濟漢水，然後發喪。子熊貲即位，是為文王。此事不提。<break time="100ms" />　　再說齊襄公滅紀凱旋，文姜於路迎接其兄，至於祝邱，盛為燕享。用兩君相見之禮，彼此酬酢，大犒齊軍。又與襄公同至禚地，留連歡宿。襄公乃使文姜作書，召魯莊公來禚地相會。莊公恐違母命，遂至禚謁見文姜。文姜使莊公以甥舅之禮，見齊襄公，且謝葬紀伯姬之事。莊公亦不能拒，勉強從之。襄公大喜，亦具享禮款待莊公。時襄公新生一女，文姜以莊公內主尚虛，令其訂約為婚。莊公曰：「彼女尚血胞，非吾配也。」文姜怒曰：「汝欲疏母族耶？」襄公亦以長幼懸隔為嫌。文姜曰：「待二十年而嫁，亦未晚也。」襄公懼失文姜之意，莊公亦不敢違母命，兩下只得依允。甥舅之親，復加甥舅，情愈親密。二君並車馳獵於禚地之野，莊公矢不虛發，九射九中。襄公稱贊不已。野人竊指魯莊公戲曰：「此吾君假子也！」莊公怒，使左右蹤跡其人殺之。襄公亦不嗔怪。史臣論莊公有母無父，忘親事仇。作詩誚云：<break time="100ms" />　　　　車中飲恨已多年，甘與仇讎共戴天。莫怪野人呼假子，已同假父作姻緣！<break time="100ms" />　　文姜自魯齊同狩之後，益無忌憚，不時與齊襄公聚於一處。或於防，或於穀，或時直至齊都，公然留宿宮中，儼如夫婦。國人作《載驅》之詩，以刺文姜。詩云：<break time="100ms" />　　　　載驅薄薄，簟茀朱鞹。魯道有蕩，齊子發夕。汶水滔滔，行人儦儦。魯道有蕩，齊子遊遨。<break time="100ms" />薄薄者，疾驅之貌。簟，席；所以鋪車。茀，車後戶。朱鞹者，以朱漆獸皮。皆車飾也。齊子指文姜。言文姜乘此車而至齊。儦儦，眾貌；言其僕從之多也。又有《敝笱》之詩，以刺莊公。詩云：<break time="100ms" />　　　　敝笱在梁，其魚魴鰥。齊子歸止，其從如雲。敝笱在梁，其魚魴鱮。齊子歸止，其從如水。<break time="100ms" />笱者，取魚之器；言敝壞之罟，不能制大魚，以喻魯莊公不能防閑文姜，任其僕從出入無禁也。<break time="100ms" />　　且說齊襄公自禚回國，衛侯朔迎賀滅紀之功，再請伐衛之期。襄公曰：「今王姬已卒，此舉無礙。但非連合諸侯，不為公舉。君少待之。」衛侯稱謝。過數日，襄公遣使約會宋、魯、陳、蔡四國之君，一同伐衛，共納惠公。其檄云：<break time="100ms" />　　　　天禍衛國，生逆臣洩職，擅行廢立。致衛君越在敝邑，於今七年。孤坐不安席。以疆場多事，不即誅討。今幸少閒，悉索敝賦，願從諸君之後，左右衛君，以誅衛之不當立者！<break time="100ms" />　　時周莊王八年之冬也。
    </voice>
</speak>
