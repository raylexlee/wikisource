<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十七回　驪姬巧計殺申生　　獻公臨終囑荀息
    </voice>
    <voice name="zh-HK-WanLungNeural">
        <break time="100ms" />　　話說晉獻公既並虞虢二國，群臣皆賀。惟驪姬心中不樂。他本意欲遣世子申生伐虢，卻被里克代行，又一舉成功，一時間無題目可做。乃復與優施相儀，言：「里克乃申生之黨，功高位重，我無以敵之，奈何？」優施曰：「荀息以一璧馬滅虞虢二國，其智在里克之上，其功亦不在里克之下。若求荀息為奚齊卓子之傅，則可以敵里克有餘矣。」驪姬請於獻公，遂使荀息傅奚齊卓子。驪姬又謂優施曰：「荀息已入我黨矣。里克在朝，必破我謀，何計可以去之？克去而申生乃可圖也。」優施曰：「里克為人，外強而中多顧慮。誠以利害動之，彼必持兩端，然後可收而為我用。克好飲，夫人能為我具特羊之饗，我因侍飲而以言探之。其入，則夫人之福也；即不入，我優人亦聊與為戲，何罪焉？」驪姬曰：「善。」乃代為優施治飲具。<break time="100ms" />　　優施預請於里克曰：「大夫驅馳虞虢間，勞苦甚。施有一杯之獻，願取閒邀大夫片刻之歡，何如？」里克許之。乃攜酒至克家。克與內子孟，皆西坐為客。施再拜進觴，因侍飲於側，調笑甚洽。酒至半酣，施起舞為壽，因謂孟曰：「主啗我。我有新歌，為主歌之。」孟酌兕觥以賜施，啗以羊脾。問曰：「新歌何名？」施對曰：「名《暇豫》，大夫得此事君，可保富貴也。」乃頓嗓而歌。歌曰：<break time="100ms" />　　　　暇豫之吾吾兮，不如烏烏。眾皆集於菀兮，爾獨於枯。菀何榮且茂兮？枯招斧柯！斧柯行及兮，奈爾枯何！<break time="100ms" />歌訖，里克笑曰：「何謂菀？何謂枯？」施曰：「譬之於人，其母為夫人，其子將為君。本深枝茂，眾鳥依托，所謂菀也。若其母已死，其子又得謗，禍害將及。本搖葉落，鳥無所棲，斯為枯矣。」言罷，遂出門。里克心中怏怏，即命撤饌。起身逕入書房，獨步庭中，迴旋良久。是夕，不用晚餐，挑燈就寢，展轉牀褥，不能成寐。左思右想：「優施內外俱寵，出入宮禁，今日之歌，必非無謂而發。彼欲言未竟，俟天明當再叩之。」捱至半夜，心中急不能忍，遂吩咐左右：「密喚優施到此問話。」優施已心知其故，連忙衣冠整齊，跟著來人直達寢所。里克召優施坐於牀間，以手撫其膝，問曰：「適來『菀枯』之說，我已略喻，豈非謂曲沃乎？，汝必有所聞，可與我詳言，不可隱也。」施對曰：「久欲告知，因大夫乃曲沃之傅，且未敢直言，恐見怪耳。」里克曰：「使我預圖免禍之地，是汝愛我也，何怪之有？」施乃俯首就枕畔低語曰：「君已許夫人，殺太子而立奚齊，有成謀矣。」里克曰：「猶可止乎？」施對曰：「君夫人之得君，子所知也。中大夫之得君，亦子所知也。夫人主乎內，中大夫主乎外，雖欲止，得乎？」里克曰：「從君而殺太子，我不忍也。輔太子以抗君，我不及也。中立而兩無所為，可以自脫否？」施對曰：「可。」施退，里克坐以待旦，取往日所書之簡視之，屈指恰是十年。嘆曰：「卜筮之理，何其神也！」遂造大夫丕鄭父之家，屏去左右告之曰：「史蘇卜偃之言，驗於今矣！」丕鄭父曰：「有聞乎？」里克曰：「夜來優施告我曰：『君將殺太子而立奚齊也。』」丕鄭父曰：「子何以復之？」里克曰：「我告以中立。」丕鄭父曰：「子之言，如見火而益之薪也。為子計，宜陽為不信，彼見子不信，必中忌而緩其謀。子乃多樹太子之黨，以固其位，然後乘間而進言，以奪君之志，成敗猶未有定。今子曰『中立』，則太子孤矣，禍可立而待也！」里克頓足曰：「惜哉！不早與吾子商之！」里克別去登車，詐墜於車下。次日遂稱傷足，不能赴朝。史臣有詩云：<break time="100ms" />　　　　特羊具享優人舞，斷送儲君一曲歌。堪笑大臣無遠識，卻將中立佐操戈。<break time="100ms" />　　優施回復驪姬，驪姬大悅。乃夜謂獻公曰：「太子久居曲沃，君何不召之，但言妾之思見太子。妾因以為德於太子，冀免旦夕何如？」獻公果如其言，以召申生。申生應呼而至，先見獻公，再拜問安，禮畢，入宮參見驪姬。驪姬設饗待之，言語甚歡。次日，申生入宮謝宴，驪姬又留飯。是夜，驪姬復向獻公垂淚言曰：「妾欲回太子之心，故召而禮之。不意太子無禮更甚。」獻公曰：「何如？」驪姬曰：「妾留太子午餐，索飲，半酣，戲謂妾曰：『我父老矣，若母何？』妾怒而不應。太子又曰：『昔我祖老，而以我母姜氏，遺於我父。今我父老，必有所遺，非子而誰？』欲前執妾手，妾拒之乃免。君若不信，妾試與太子同遊於囿，君從臺上觀之，必有睹焉。」獻公曰：「諾。」及明，驪姬召申生同遊於囿。驪姬預以蜜塗其發，蜂蝶紛紛，皆集其。姬曰：「太子盍為我驅蜂蝶乎？」申生從後以袖麾之。獻公望見，以為真有調戲之事矣。心中大怒，即欲執申生行誅。驪姬跪而告曰：「妾召之而殺之，是妾殺太子也。且宮中暖昧之事，外人未知，姑忍之。」獻公乃使申生還曲沃，而使人陰求其罪。
    </voice>
</speak>
