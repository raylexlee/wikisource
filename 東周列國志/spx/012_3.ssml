<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　次日，宋公使人召公子突至於密室，謂曰：「寡人與雍氏有言，許歸吾子。今鄭國告立新君，有密書及寡人曰：『必殺之，願割三城為謝。』寡人不忍，故私告子。」公子突拜曰：「突不幸，越在上國。突之死生，已屬於君。若以君之靈，使得重見先人之宗廟，惟君所命，豈惟三城！」宋公曰：「寡人囚祭仲於軍府，正惟公子之故。此大事非仲不成，寡人將盟之。」乃並召祭足使與子突相見，亦召雍氏，將廢忽立突之事說明。三人歃血定盟，宋公自為司盟，太宰華督蒞事。宋公使子突立下誓約，三城之外，定要白璧百雙，黃金萬鎰，每歲輸穀三萬鍾，以為酬謝之禮。祭足書名為證。公子突急於得國，無不應承。宋公又要公子突將國政盡委祭足，突亦允之。又聞祭足有女，使許配雍氏之子雍糾，就教帶雍糾歸國成親，仕以大夫之職。祭足亦不敢不從。<break time="100ms" />　　公子突與雍糾皆微服，詐為商賈，駕車跟隨祭足，以九月朔日至鄭，藏於祭足之家。祭足偽稱有疾，不能趨朝。諸大夫俱至祭府問安。祭足伏死士百人於壁衣之中，請諸大夫至內室相見。諸大夫見祭足面色充盈，衣冠齊整，大驚曰：「相君無恙，何不入朝？」祭足曰：「足非身病，乃國病也。先君寵愛子突，囑諸宋公，今宋將遣南宮長萬為將，率車六百乘，輔突代鄭。鄭國未寧，何以當之？」諸大夫面面相覷，不敢置對。祭足曰：「今日欲解宋兵，惟有廢立可免耳。公子突見在，諸君從否，願一言而決！」高渠彌因世子忽諫止上卿之位，素與子忽有隙，挺身撫劍而言曰：「相君此言，社稷之福。吾等願見新君！」眾人聞高渠彌之言，疑與祭足有約，又窺見壁衣有人，各懷悚懼，齊聲唯唯。祭足乃呼公子突至，納之上坐。祭足與高渠彌先下拜。諸大夫沒奈何，只得同拜伏於地。祭足預先寫就連名表章，使人上之，言：「宋人以重兵納突，臣等不能事君矣。」又自作密啟，啟中言：「主君之立，實非先君之意，乃臣足主之。今宋囚臣而納突，要臣以盟，臣恐身死無益於君，已口許之。今兵將及郊，群臣畏宋之強，協謀往迎。主公不若從權，暫時避位，容臣乘間再圖迎復。」末寫一誓云：「違此言者，有如日！」鄭昭公接了表文及密啟，自知孤立無助，與媯妃泣別，出奔衛國去了。<break time="100ms" />　　九月己亥日，祭足奉公子突即位，是為厲公。大小政事，皆決於祭足。以女妻雍糾，謂之雍姬。言於厲公，官雍糾以大夫之職。雍氏原是厲公外家，厲公在宋時，與雍氏親密往來，所以厲公寵信雍糾，亞於祭足。自厲公即位，國人俱已安服。惟公子亹、公子儀二人，心懷不平。又恐厲公加害，是月，公子亹奔蔡，公子儀奔陳。宋公聞子突定位，遣人致書來賀。因此一番使命，挑起兩國干戈。且聽下回分解。<break time="100ms" />About this digital edition<break time="100ms" />This e-book comes from the online library Wikisource[1]. This multilingual digital library, built by volunteers, is committed to developing a free accessible collection of publications of every kind: novels, poems, magazines, letters...<break time="100ms" />We distribute our books for free, starting from works not copyrighted or published under a free license. You are free to use our e-books for any purpose (including commercial exploitation), under the terms of the Creative Commons Attribution-ShareAlike 3.0 Unported[2] license or, at your choice, those of the GNU FDL[3].<break time="100ms" />Wikisource is constantly looking for new members. During the realization of this book, it's possible that we made some errors. You can report them at this page[4].<break time="100ms" />The following users contributed to this book:<break time="100ms" />SamCX<break time="100ms" />Kilva<break time="100ms" />Wihwang<break time="100ms" />* * *<break time="100ms" />↑ https://wikisource.org<break time="100ms" />↑ https://www.creativecommons.org/licenses/by-sa/3.0<break time="100ms" />↑ https://www.gnu.org/copyleft/fdl.html<break time="100ms" />↑ https://wikisource.org/wiki/Wikisource:Scriptorium<break time="100ms" />
    </voice>
</speak>
