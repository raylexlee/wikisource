<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第百零五回　茅焦解衣諫秦王　　李牧堅壁却桓齮
    </voice>
    <voice name="zh-HK-WanLungNeural">
        <break time="100ms" />　　 話說秦大夫陳忠死後，相繼而諫者不止，秦王輒戮之，陳屍闕下，前後凡誅殺二十七人，屍積成堆。時齊王建來朝於秦，趙悼襄王亦至，相與置酒咸陽宮甚懽，及見闕下死屍，問其故，莫不嘆息私議秦王之不孝也。時有滄州人茅焦，適遊咸陽，寓旅店，同舍偶言及此事，焦憤然曰：「子而囚母，天地反覆矣。」使主人具湯水：「吾將沐浴，明早叩閽入諫秦王。」同舍笑曰：「彼二十七人者，皆王平日親信之臣，尚且言而不聽，死不旋踵，豈少汝一布衣耶？」茅焦曰：「諫者自二十七人而止，則秦王遂不聽矣；若二十七人而不止，王之聽不聽，未可知也。」同舍皆笑其愚。次早五鼓，向主人索飯飽食。主人牽衣止之，茅焦絕衣而去。同寓者度其必死，相與剖分其衣囊。<break time="100ms" />　　茅焦來至闕下，伏屍大呼曰：「臣齊客茅焦，願上諫大王！」秦王使內侍出問曰：「客所諫者何事？得無涉王太后語耶？」茅焦曰：「臣正為此而來。」內侍還報曰：「客果為太后事來諫也。」秦王曰：「汝可指闕下積屍告之。」內侍謂茅焦曰：「客不見闕下死人纍纍耶？何不畏死若是！」茅焦曰：「臣聞天有二十八宿，降生於地，則為正人。今死者已有二十七人矣，尚缺其一，臣所以來者，欲滿其數耳。古聖賢誰人不死，臣又何畏哉？」內侍復還報。秦王大怒曰：「狂夫故犯吾禁！」顧左右：「炊鑊湯於庭，當生煮之。彼安得全屍闕下，為二十七人滿數乎？」於是秦王按劍而坐，龍眉倒喼，口中沫出，怒氣勃勃不可遏，連呼：「召狂夫來就烹！」內侍往召茅焦，茅焦故意踽踽作細步，不肯急趨。內侍促之速行，茅焦曰：「我見王即死矣！緩吾須臾何害？」內侍憐之，乃扶掖而前。茅焦至階下，再拜叩頭奏曰：「臣聞之：『有生者不諱其死，有國者不諱其亡；諱亡者不可以得存，諱死者不可以得生。』夫死生存亡之計，明主之所究心也。不審大王欲聞之否？」秦王色稍降，問曰：「汝有何計，可試言之？」茅焦對曰：「夫忠臣不進阿順之言，明主不蹈狂悖之行。主有悖行而臣不言，是臣負其君也；臣有忠言而君不聽，是君負其臣也。大王有逆天之悖行，而大王不自知，微臣有逆耳之忠言，而大王又不欲聞，臣恐秦國從此危矣。」秦王悚然良久，色愈降，乃曰：「子所言何事？寡人願聞之。」茅焦曰：「大王今日不以天下為事乎？」秦王曰：「然。」茅焦曰：「今天下之所以尊秦者，非獨威力使然；亦以大王為天下之雄主，忠臣烈士，畢集秦庭故也。今大王車裂假父，有不仁之心；囊撲兩弟，有不友之名；遷母於棫陽宮，有不孝之行；誅戮諫士，陳屍闕下，有桀紂之治。夫以天下為事，而所行如此，何以服天下乎？昔舜事嚚母盡道，升庸為帝；桀殺龍逢，紂戮比干，天下叛之。臣自知必死，第恐臣死之後，更無有繼二十八人之後，而復以言進者。怨謗日騰，忠謀結舌，中外離心，諸侯將叛，惜哉，秦之帝業垂成，而敗之自大王也。臣言已畢，請就烹！」乃起立解衣趨鑊，秦王急走下殿，左手扶住茅焦，右手麾左右曰：「去湯鑊！」茅焦曰：「大王已懸榜拒諫，不烹臣，無以立信。」秦王復命左右收起榜文。又命內侍與茅焦穿衣，延之坐，謝曰：「前諫者，但數寡人之罪，未嘗明悉存亡之計。天使先生開寡人之茅塞，寡人敢不敬聽！」茅焦再拜進曰：「大王既俯聽臣言，請速備駕，往迎太后；闕下死屍，皆忠臣骨血，乞賜收葬！」秦王即命司里，收取二十七人之屍，各具棺槨，同葬於龍首山，表曰：「會忠墓」。是日秦王親自發駕，往迎太后，即令茅焦御車，望雍州進發。南屏先生讀史詩云：<break time="100ms" />　　　　二十七人屍纍纍，解衣趨鑊有茅焦；命中不死終須活，落得忠名萬古標。<break time="100ms" />車駕將至棫陽宮，先令使者傳報，秦王膝行而前，見了太后，叩頭大哭，太后亦垂淚不已。秦王引茅焦謁見太后，指曰：「此吾之穎考叔也。」是晚，秦王就在棫陽宮歇宿。次日，請太后登輦前行，秦王後隨，千乘萬騎，簇擁如雲，路觀者無不稱頌秦王之孝。回至咸陽，置酒甘泉宮中，母子歡飲。太后別置酒以宴茅焦，謝曰：「使吾母子復得相會，皆茅君之力也。」秦王乃拜茅焦為太傅，爵上卿。又恐不韋復與宮闈相通，遣出都城，往河南本國居住。列國聞文信侯就國，各遣使問安，爭欲請之，處以相位，使者絡繹於道。秦王恐其用於他國，為秦之害，乃手書一緘，以賜不韋。略曰：<break time="100ms" />　　　　君何功於秦，而封戶十萬？君何親於秦，而號稱尚父？秦之施於君者厚矣！嫪毐之逆，由君始之，寡人不忍加誅，聽君就國。君不自悔禍，又與諸侯使者交通非寡人所以寬君之意也。其與家屬徙居蜀郡，以郫之一城，為君終老。呂不韋接書讀訖，怒曰：「吾破家扶立先王，功孰與我？太后先事我而得孕，王我所出也，親孰與我？王何相負之甚也！」少頃，又嘆曰：「吾以賈人子，陰謀人國，淫人之妻，殺人之君，滅人之祀，皇天豈容我哉？今日死晚矣！」遂置鴆於酒中，服之而死。門下客素受其恩者，相與盜載其屍，偷葬於北邙山下，與其妻合塚。今北邙道西有大塚，民間傳稱呂母塚，蓋賓客諱言不韋葬處也。<break time="100ms" />　　秦王聞不韋已死，求其屍不得，乃盡逐其賓客。因下令大索國中，凡他方遊客，不許留居咸陽，已仕者削其官，三日內皆要逐出境外，容留之家，一體治罪。有楚國上蔡人李斯，乃名賢荀卿之弟子，廣有學問，向遊秦國，事呂不韋為舍人。不韋薦其才能於秦王，拜為客卿。今日逐客令下，李斯亦在逐中，已被司里驅出咸陽城外。斯於途中寫就表章，託言機密事，使郵傳上之秦王。略曰：
    </voice>
</speak>
