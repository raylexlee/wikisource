<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　晉景公恐林父未能成功，自率大軍屯於稷山。林父先至稷山獻捷，留副將魏顆，略定赤狄之地。還至輔氏之澤，忽見塵頭蔽日，喊殺連天，晉兵不知為誰。前哨飛報：「秦國遣大將杜回起兵來到。」按秦康公薨於周匡王之四年，子共公稻立，因趙穿侵崇起釁，秦兵圍焦無功，遂厚結酆舒，共圖晉國。共公立四年薨，子桓公榮立。此時乃秦桓公之十一年，聞晉伐酆舒，方欲起兵來救﹔又聞晉已殺酆舒，執潞子，遂遣杜回引兵來爭潞地。<break time="100ms" />　　那杜回是秦國有名的力士，生得牙張銀鑿，眼突金睛，拳似銅鎚，臉如鐵缽，虯鬚卷髮，身長一丈有餘。力舉千鈞，慣使一柄開山大斧，重一百二十斤。本白翟人氏。曾於青眉山，一日拳打五虎，皆剝其皮以歸。秦桓公聞其勇，聘為車右將軍。又以三百人破嵯峨山賊寇萬餘，威名大振，遂為大將。<break time="100ms" />　　魏顆排開陣勢，等待交鋒。杜回卻不用車馬，手執大斧，領著慣戰殺手三百人，大踏步直沖入陣來。下砍馬足，上劈甲將，分明是天降下神煞一般！晉兵從來未見此兇狠，遮攔不住，大敗一陣。魏顆下令，扎紮營壘，且莫出戰。杜回領著一隊刀斧手，在營外跳躍叫罵，一連三日，魏顆不敢出應。忽報本國有兵來到，其將乃顆弟魏錡也。錡曰：「主公恐赤狄之黨，結連秦國生變，特遣弟來幫助。」魏顆述秦將杜回，如此恁般，勇不可當，正欲遣人請兵。魏錡不信，曰：「彼草寇何能為？來日弟當見陣，管取勝之。」<break time="100ms" />　　至明日，杜回又來挑戰，魏錡忿然欲出，魏顆止之，不聽。當下領著新來甲士，驅車直進，秦兵卻四散奔走，魏錡分車逐之。忽然呼哨一聲，三百個殺手，復合為一，都跟著杜回，大刀闊斧，下砍馬足，上劈甲將。北邊步卒隨車行轉，輅車不便轉折，被他左右前後，覷便就砍，魏錡大敗。虧著魏顆引兵接應，回營去了。<break time="100ms" />　　是夜，魏顆在營中悶坐，左思右想，沒有良策。坐至三更困倦，朦朧睡去，耳邊似有人言「青草坡」三字，醒來不解其義﹔再睡，仍復如前。乃向魏錡言之。魏錡曰：「輔氏左去十里，有個大坡，名為青草坡，或者秦軍合敗於此地也。弟先引一軍往彼埋伏，兄誘敵軍至此，左右夾攻，可以取勝。」魏錡自去行埋伏之事。魏顆傳令：「拔寨都起。」揚言：「且回黎城。」杜回果然來追，魏顆略鬥數合，回車就走，漸漸引近青草坡來。一聲砲響，魏錡伏兵俱起。魏顆復身轉來，將杜回團團圍住，兩下夾攻。杜回全不畏懼，輪著一百二十斤的開山大斧，橫劈豎劈，當者輒死，雖然眾殺手頗有損傷，不能取勝。二魏督率眾軍，力戰杜回不退。看看殺至青草坡中間，杜回忽然一步一跌，如油靴踏著層冰，立腳不住，軍中發起喊來。魏顆舉眼看時，遙見一老人，布袍芒履，似莊家之狀，將青草一路挽結，以攀杜回之足。魏顆魏錡雙車碾到，二戟并舉，把杜回搠倒在地，活捉過來。眾殺手見主將被擒，四散逃奔，俱為晉兵追而獲之，三百人逃不得四五十人。魏顆問杜回曰：「汝自逞英雄，何以見擒？」杜回曰：「吾雙足似有物攀住，不能展動，乃天絕我命，非力不及也。」魏顆暗暗稱奇。魏錡曰：「彼既有絕力，留於軍中，恐有他變。」魏顆曰：「吾意正慮及此。」即時將杜回斬首，解往稷山請功。<break time="100ms" />　　是夜，魏顆始得安睡，夢日間所見老人，前來致揖曰：「將軍知杜回所以獲乎？是老漢結草以禦之，所以顛躓被獲耳。」魏顆大驚曰：「素不識叟面，乃蒙相助，何以奉酬？」老人曰：「我乃祖姬之父也。爾用先人之治命，善嫁吾女，老漢九泉之下，感子活女之命，特效微力，助將軍成此軍功。將軍勉之，後當世世榮顯，子孫貴為王侯，無忘吾言。」<break time="100ms" />　　原來魏顆之父魏犨，有一愛妾，名曰祖姬。犨每出征，必囑魏顆曰：「吾若戰死沙場，汝當為我選擇良配，以嫁此女，勿令失所，吾死亦瞑目矣。」及魏犨病篤之時，又囑顆曰：「此女吾所愛惜，必用以殉吾葬，使吾泉下有伴也。」言訖而卒。魏顆營葬其父，並不用祖姬為殉。魏錡曰：「不記父臨終之囑乎？」顆曰：「父平日吩咐必嫁此女，臨終乃昏亂之言。孝子從治命，不從亂命。」葬事畢，遂擇士人而嫁之。有此陰德，所以老人有結草之報。魏顆夢覺，述於魏錡曰：「吾當時曲體親心，不殺此女，不意女父銜恩地下如此。」魏錡嘆息不已。髯仙有詩云：<break time="100ms" />　　　　結草何人亢杜回？夢中明說報恩來。勸人廣積陰功事，理順心安福自該。<break time="100ms" />秦國敗兵，回到雍州，知杜回戰死，君臣喪氣。晉景公嘉魏顆之功，封以令狐之地，復鑄大鐘，以紀其事，備載年月。後人因晉景公所鑄，因名曰「景鐘」。晉景公復遣士會領兵攻滅赤狄餘種，共滅三國：曰甲氏，曰留吁，及留吁之屬國曰鐸辰。自是赤狄之土，盡歸於晉。<break time="100ms" />　　時晉國歲飢，盜賊蜂起，荀林父訪國中之能察盜者，得一人，乃郤氏之族，名雍。此人善於億逆，嘗遊市井間，忽指一人為盜，使人拘而審之，果真盜也。林父問：「何以知之？」郤雍曰：「吾察其眉睫之間，見市中之物有貪色，見市中之人有愧色，聞吾之至，而有懼色，是以知之。」郤雍每日獲盜數十人，市井悚懼，而盜賊愈多。大夫羊舌職謂林父曰：「元帥任郤雍以獲盜也。盜未盡獲，而郤雍之死期至矣。」林父驚問：「何故？」不知羊舌職說出甚話來，且看下回分解。<break time="100ms" />
    </voice>
</speak>
