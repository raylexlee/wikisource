<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　且說衛公子開方，聞巫刁擁立無虧，謂葛嬴之子潘曰：「太子昭不知何往，若無虧可立，公子獨不可立乎？」乃悉起家丁死士，列營於右殿。密姬之子商人，與少衛姬之子元共議：「同是先公骨血，江山莫不有分。公子潘已據右殿，吾等同據左殿。世子昭若到，大家讓位，若其不來，把齊國四分均分。」元以為然，亦各起家甲，及平素所養門下之士，成隊而來。公子元列營於左殿，公子商人列營於朝門，相約為犄角之勢。巫刁畏三公子之眾，牢把正殿，不敢出攻。三公子又畏巫刁之強，各守軍營，謹防衝突。正是：「朝中成敵國，路上絕行人。」有詩為證：<break time="100ms" />　　　　鳳閣龍樓虎豹嘶，紛紛戈甲滿丹墀。分明四虎爭殘肉，那個降心肯伏低？<break time="100ms" />其時只有公子雍怕事，出奔秦國去訖，秦穆公用為大夫。不在話下。<break time="100ms" />　　且說眾官知世子出奔，無所朝宗，皆閉門不出。惟有老臣國懿仲高虎，心如刀刺，只想解結，未得其策。如此相持，不覺兩月有餘。高虎曰：「諸公子但知奪位，不思治喪，吾今日當以死爭。」國懿仲曰：「子先入言，我則繼之，同捨一命，以報累朝爵祿之恩可也。」高虎曰：「只我兩人開口，濟得甚事？凡食齊祿者，莫非臣子，吾等沿門喚集，同至朝堂，且奉公子無虧主喪何如？」懿仲曰：「立子以長，立無虧不為無名。」於是分頭四下，招呼群臣，同去哭臨。眾官員見兩位老大夫做主，放著膽各具喪服，相率入朝。寺貂攔住問曰：「老大夫此來何意？」高虎曰：「彼此相持，無有了期。吾等專請公子主喪而來，無他意也。」貂乃揖虎而進。虎將手一招，國懿仲同群臣俱入，直至朝堂，告無虧曰：「臣等聞『父母之恩，猶天地也。』故為人子者，生則致敬，死則殯葬。未聞父死不殮，而爭富貴者。且君者臣之表，君既不孝，臣何忠焉？今先君已死六十七日矣，尚未入棺。公子雖御正殿，於心安乎？」言罷，群臣皆伏地痛哭。無虧亦泣下曰：「孤之不孝，罪通於天。孤非不欲成喪禮，其如元等之見逼何？」國懿仲曰：「太子已外奔，惟公子最長。公子若能主喪事，收殮先君，大位自屬。公子元等，雖分據殿門，老臣當以義責之，誰敢與公子爭者！」無虧收淚下拜曰：「此孤之願也。」高虎吩咐雍巫，仍守殿廡，群公子但衰麻入臨者，便放入宮，如帶挾兵仗者，即時拿住正罪。寺貂先至寢宮，安排殯殮。<break time="100ms" />　　卻說桓公屍在牀上，日久無人照顧，雖則冬天，血肉狼藉，屍氣所蒸，生蟲如蟻，直散出於牆外。起初眾人尚不知蟲從何來，及入寢室，發開窗槅，見蟲攢屍骨，無不悽慘。無虧放聲大哭，群臣皆哭。即日取梓棺盛殮，皮肉皆腐，僅以袍帶裹之，草草而已。惟晏蛾兒面色如生，形體不變，高虎等知為忠烈之婦，嘆息不已，亦命取棺殮之。高虎等率群臣奉無虧居主喪之位，眾人各依次哭臨。是夜，同宿於柩側。卻說公子元、公子潘、公子商人，列營在外，見高國老臣，率群臣喪服入內，不知何事。後聞桓公已殯，群臣俱奉無虧主喪，戴以為君，各相傳語，言：「高國為主，吾等不能與爭矣！」及各散去兵眾，俱衰麻入宮奔喪，兄弟相見，各各大哭。當時若無高國說下無虧，此事不知如何結局也！胡曾先生有詩嘆曰：<break time="100ms" />　　　　違背忠臣寵佞臣，致令骨肉肆紛爭。若非高國行和局，白骨堆牀葬不成。<break time="100ms" />　　卻說齊世子昭逃奔宋國，見了宋襄公，哭拜於地，訴以雍巫豎刁作亂之事。其時宋襄公乃集群臣問曰：「昔齊桓公曾以公子昭囑託寡人，立為太子，屈指十年矣。寡人中心藏之，不敢忘也。今巫刁內亂，太子見逐，寡人欲約會諸侯，共討齊罪，納昭於齊，定其君位而返。此舉若遂，名動諸侯，便可倡率會盟，以紹桓公之伯業，卿等以為何如？」忽有一大臣出班奏曰：「宋國有三不如齊，焉能伯諸侯乎？」襄公視之，其人乃桓公之長子，襄公之庶兄，因先年讓國不立，襄公以為上卿，公子目夷字子魚也。襄公曰：「子魚言『三不如齊』，其故安在？」目夷曰：「齊有泰山渤海之險，瑯琊即墨之饒，我國小土薄，兵少糧稀，一不如也。齊有高國世卿，以幹其國，有管仲、甯戚、隰朋、鮑叔牙以謀其事，我文武不具，賢才不登，二不如也。桓公北伐山戎，『俞兒』開道，獵於郊外，『委蛇』現形。我今年春正月，五星隕地，俱化為石，二月又有大風之異，六鷁退飛，此乃上而降下，求進反退之象，三不如也。有此三不如齊，自保且不暇，何暇顧他人乎？」襄公曰：「寡人以仁義為主，不救遺孤，非仁也。受人囑而棄之，非義也。」遂以納太子昭傳檄諸侯，約以來年春正月，共集齊郊。檄至衛國，衛大夫寧速進曰：「立子以嫡，無嫡立長，禮之常也。無虧年長，且有戍衛之勞，於我有恩，願君勿與。」衛文公曰：「昭已立為世子，天下莫不知之。夫戍衛，私恩也，立世子，公義也。以私廢公，寡人不為也。」檄至魯國，魯僖公曰：「齊侯托昭於宋，不託寡人，寡人惟知長幼之序矣。若宋伐無虧，寡人當救之。」
    </voice>
</speak>
