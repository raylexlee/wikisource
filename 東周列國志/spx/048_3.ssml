<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　卻說孟明兵敗回秦，自分必死，誰知穆公一意引咎，全無嗔怪之意，依舊使人郊迎慰勞，任以國政如初。孟明自愧不勝。乃增修國政，盡出家財，以卹陣亡之家。每日操演軍士，勉以忠義，期來年大舉伐晉。是冬，晉襄公復命先且居，糾合宋大夫公子成、陳大夫轅選、鄭大夫公子歸生，率師伐秦，取江及彭衙二邑而還。戲曰：「吾以報拜賜之役也。」昔郭偃卜繇，有「一擊三傷」之語，至是三敗秦師，其言果驗。孟明不請師禦晉，秦人皆以為怯。惟穆公深信之，謂群臣曰：「孟明必能報晉，但時未至耳。」至明年夏五月，孟明補卒蒐乘，訓練已精，請穆公自往督戰：「若今次不能雪恥，誓不生還！」穆公曰：「寡人凡三見敗於晉矣。若再無功，寡人亦無面目返國也。」乃選車五百乘，擇日興師。凡軍士從行者，皆厚贈其家，三軍踴躍，皆願效死。兵由蒲津關而出。既渡黃河，孟明出令，使盡焚其舟。穆公怪而問曰：「元帥焚舟，何意也？」孟明視奏曰：「『兵以氣勝。』吾屢挫之後，氣已衰矣。幸而勝，何患不濟？吾之焚舟，示三軍之必死，有進無退，所以作其氣也。」穆公曰：「善。」孟明自為先鋒，長驅直入，破王官城，取之。諜報至絳州，晉襄公大集群臣，商議出兵拒敵。趙衰曰：「秦怒已甚，此番起傾國之兵，將致死於我。且其君親行，不可當也，不如避之。使稍逞其志，可以息兩國之爭。」先且居亦曰：「困獸猶能鬥，況大國乎？秦君恥敗，而三帥俱好勇，其志不勝不已。兵連禍結，未有已時，子餘之言是也。」襄公乃傳諭四境堅守，毋與秦戰。繇余謂穆公曰：「晉懼我矣！君可乘此兵威，收崤山死士之骨，可以蓋昔之恥。」穆公從之。遂引兵渡黃河上岸，自茅津濟師，屯於東崤，晉兵無一人一騎敢相迎者。穆公命軍士於墮馬崖、絕命巖、落魂澗等處，收檢屍骨，用草為襯，埋藏於山谷僻坳之處。宰牛殺馬，大陳祭享。穆公素服，親自瀝酒，放聲大哭。孟明諸將伏地不能起，哀動三軍，無不墮淚。髯仙有詩云：<break time="100ms" />　　　　曾嗔二老哭吾師，今日如何自哭之？莫道封屍豪舉事，崤山雖險本無屍。<break time="100ms" />江及彭衙二邑百姓，聞穆公伐晉得勝，哄然相聚，逐去晉之守將，還復歸秦。秦穆公奏凱班師，以孟明為亞卿，與二相同秉國政。西乞白乙，俱加封賞。改蒲津關為大慶關，以志軍功。<break time="100ms" />　　卻說西戎主赤班，初時見秦兵屢敗，欺秦之弱，欲倡率諸戎叛秦。及伐晉回來，穆公遂欲移師伐戎。繇余請傳檄戎中，徵其朝貢，若其不至，然後攻之。赤班打聽孟明得勝，正懷憂懼；一見檄文，遂率西方二十餘國，納地請朝，尊穆公為西戎伯主。史臣論秦事，以為「千軍易得，一將難求。」穆公信孟明之賢，能始終任用，所以卒成伯業。<break time="100ms" />　　是時秦之威名，直達京師，周襄王謂尹武公曰：「秦晉匹也，其先世皆有功於王室。昔重耳主盟中夏，朕冊命為侯伯。今秦伯任好，強盛不亞於晉，朕亦欲冊之如晉。卿以為何如？」尹武公曰：「秦自伯西戎，未若晉之能勤王也。今秦晉方惡，而晉侯驩能繼父業，若冊命秦，則失晉歡矣。不若遣使頒賜以賀秦，則秦知感，而晉亦無怨。」襄王從之。要知後事如何，再看下回分解。<break time="100ms" />
    </voice>
</speak>
