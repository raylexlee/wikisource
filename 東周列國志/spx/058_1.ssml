<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第五十六回　蕭夫人登臺笑客　　逢丑父易服免君
    </voice>
    <voice name="zh-HK-WanLungNeural">
        <break time="100ms" />　　話說荀林父用郤雍治盜，羊舌職度郤雍必不得其死，林父請問其說。羊舌職對曰：「周諺有云：『察見淵魚者不祥，智料隱慝者有殃。』恃郤雍一人之察，不可以盡群盜，而合群盜之力，反可以制郤雍，不死何為？」未及三日，郤雍偶行郊外，群盜數十人，合而攻之，割其頭以去。荀林父憂憤成疾而死。晉景公聞羊舌職之言，召而問曰：「子之料郤雍當矣！然弭盜何策？」羊舌職對曰：「夫以智禦智，如用石壓草，草必罅生。以暴禁暴，如用石擊石，石必兩碎。故弭盜之方，在乎化其心術，使知廉恥，非以多獲為能也。君如擇朝中之善人，顯榮之於民上，彼不善者將自化，何盜之足患哉？」景公又問曰：「當今晉之善人，何者為最？卿試舉之。」羊舌職曰：「無如士會。其為人，言依於信，行依於義，和而不諂，廉而不矯，直而不亢，威而不猛。君必用之。」及士會定赤狄而還，晉景公獻狄俘於周，以士會之功，奏聞周定王。定王賜士會以黻冕之服，位為上卿。遂代林父之任，為中軍元帥，且加太傅之職，改封於范，是為范氏之始。士會將緝盜科條，盡行除削，專以教化勸民為善。於是奸民皆逃奔秦國，無一盜賊，晉國大治。<break time="100ms" />　　景公復有圖伯之意。謀臣伯宗進曰：「先君文公，始盟踐土，列國景從。襄公之世，猶受盟新城，未敢貳也。自令狐失信，始絕秦懽。及齊宋弒逆，我不能討，山東諸國，遂輕晉而附楚。至救鄭無功，救宋不果，復失二國。晉之宇下，惟衛曹寥寥三四國耳。夫齊魯天下之望，君欲復盟主之業，莫如親齊魯。盍使人行聘於二國，以聯屬其情，而伺楚之間，可以得志。」晉景公以為然，乃遣上軍元帥郤克，使魯及齊，厚其禮幣。<break time="100ms" />　　卻說魯宣公以齊惠公定位之故，奉事惟謹，朝聘俱有常期。至頃公無野嗣立，猶循舊規，未曾缺禮。郤克至魯修聘，禮畢，辭欲往齊，魯宣公亦當聘齊之期，乃使上卿季孫行父，同郤克一齊啟行。方及齊郊，只見衛上卿孫良夫，曹大夫公子首，也為聘齊來到。四人相見，各道來由，不期而會，足見同志了。四位大夫下了客館。次日朝見，各致主君之意。禮畢，齊頃公看見四位大夫容貌，暗暗稱怪，道：「大夫請暫歸公館，即容設饗相待。」四位大夫，退出朝門。<break time="100ms" />　　頃公入宮，見其母蕭太夫人，忍笑不住。太夫人乃蕭君之女，嫁於齊惠公。自惠公薨後，蕭夫人日夜悲泣。頃公事母至孝，每事求悅其意，即閭巷中有可笑之事，亦必形容稱述，博其一啟顏也。是日，頃公乾笑，不言其故。蕭太夫人問曰：「外面有何樂事，而歡笑如此？」頃公對曰：「外面別無樂事，乃見一怪事耳！今有晉、魯、衛、曹四國，各遣大夫來聘。晉大夫郤克，是個瞎子，只有一隻眼光著看人。魯大夫季孫行父，是個禿子，沒一根毛髮。衛大夫孫良夫，是個跛子，兩腳高低的。曹公子首，是個駝背，兩眼觀地。吾想生人抱疾，五形四體，不全者有之。但四人各占一病，又同時至於吾國，堂上聚著一班鬼怪，豈不可笑？」蕭太夫人不信，曰：「吾欲一觀之可乎？」頃公曰：「使臣至國，公宴後，例有私享。來日兒命設宴於後苑，諸大夫赴宴，必從崇臺之下經過。母親登於臺上，張帷而竊觀之，有何難哉？」<break time="100ms" />　　話中略過公宴不題，單說私宴。蕭太夫人已在崇臺之上了。舊例：使臣來到，凡車馬僕從，都是主國供應，以暫息客人之勞。頃公主意，專欲發其母之一笑，乃於國中密選眇者、禿者、跛者、駝者各一人，使分御四位大夫之車。郤克眇，即用眇者為御﹔行父禿，即用禿者為御﹔孫良夫跛，即用跛者為御﹔公子首駝，即用駝者為御。齊上卿國佐諫曰：「朝聘，國之大事。賓主主敬，敬以成禮，不可戲也。」頃公不聽。車中兩眇，兩禿，雙駝，雙跛，行過臺下，蕭夫人啟帷望見，不覺大笑，左右侍女，無不掩口，笑聲直達於外。<break time="100ms" />　　郤克初見御者眇目，亦認為偶然，不以為怪。及聞臺上有婦女嬉笑之聲，心中大疑。草草數杯，即忙起身，回至館舍，使人詰問：「臺上何人？」「乃國母蕭太夫人也。」須臾，魯、衛、曹三國使臣，皆來告訴郤克，言：「齊國故意使執鞭之人，戲弄我等，以供婦人觀笑，是何道理？」郤克曰：「我等好意修聘，反被其辱﹔若不報此仇，非丈夫也！」行父等三人齊聲曰：「大夫若興師伐齊，我等奏過寡君，當傾國相助。」郤克曰：「眾大夫果有同心，便當歃血為盟。伐齊之日，有不竭力共事者，明神殛之！」四位大夫聚於一處，竟夜商量，直至天明，不辭齊侯，竟自登車，命御人星馳，各還本國而去。國佐嘆曰：「齊患自此始矣！」史臣有詩云：<break time="100ms" />　　　　主賓相見敬為先，殘疾何當配執鞭？臺上笑聲猶未寂，四郊已報起烽煙。<break time="100ms" />　　是時魯卿東門仲遂，叔孫得臣俱卒。季孫行父為正卿，執政當權。自聘齊被笑而歸，誓欲報仇。聞郤克請兵於晉侯，因與太傅士會主意不合，故晉侯未許，行父心下躁急，乃奏知宣公，使人往楚借兵。值楚莊王旅病薨，世子審即位，時年纔十歲，是為共王。史臣有楚莊王讚云：<break time="100ms" />　　　　於赫莊王，干父之蠱﹔始不飛鳴，終能張楚。樊姬內助，孫叔外輔﹔戮舒播義，衂晉覿武。窺周圍宋，威聲如虎﹔蠢爾荊蠻，桓文為伍！
    </voice>
</speak>
