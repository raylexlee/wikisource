<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />申包胥得書，言於子西。子西曰：「封故太子之後，正吾意也。」即遣使迎羋勝於吳。沈諸梁諫曰：「太子已廢，勝為仇人，奈何養仇以害國乎？」子西曰：「勝匹夫耳！何傷？」竟以楚王之命召之，許封大邑。楚使既發，孫武與伍員遂班師而還。凡楚之府庫寶玉，滿載以歸，又遷楚境戶口萬家，以實吳空虛之地。伍員使孫武從水路先行，自己從陸路打從歷陽山經過，欲求東皋公報之，其廬舍俱不存矣。再遣使於龍洞山問皇甫訥，亦無蹤跡。伍員嘆曰：「真高土也！」就其地再拜而去。至昭關，已無楚兵把守，員命毀其關。復過溧陽瀨水之上，乃嘆曰：「吾嘗饑困於此，向一女子乞食，女子以盎漿及飯飼我，遂投水而亡。吾曾留題石上，未知在否？」使左右發土，其石字宛然不磨。欲以千金報之，未知其家，乃命投金於瀨水中曰：「女子如有知，明吾不相負也！」行不一里，路傍一老嫗，視兵過而哭泣。軍士欲執之，問曰：「嫗何哭之悲也？」嫗曰：「吾有女守居三十年不嫁，往年浣紗於瀨，遇一窮途君子，而輒飯之，恐事洩，自投瀨水。聞所飯者，乃楚亡臣伍君也。今伍君兵勝而歸，不得其報，自傷虛死，是以悲耳。」軍士乃謂嫗曰：「吾主將正伍君也。欲報汝千金，不知其家，已投金於水中，盍往取之？」嫗遂取金而歸。至今名其水為投金瀨。髯仙有詩云：<break time="100ms" />　　　　投金瀨下水澌澌，猶憶亡臣報德時﹔三十年來無匹偶，芳名已共子胥垂。<break time="100ms" />越子允常聞孫武等兵回吳國，知武善於用兵，料難取勝，亦班師而回，曰：「越與吳敵也。」遂自稱為越王。不在話下。<break time="100ms" />　　闔閭論破楚之功，以孫武為首。孫武不願居官，固請還山。王使伍員留之。武私謂員曰：「子知天道乎？暑往則寒來，春還則秋至。王恃其強盛，四境無虞，驕樂必生。夫功成不退，將有後患。吾非徒自全，并欲全子。」員不謂然。武遂飄然而去。贈以金帛數車，俱沿路散於百姓之貧者。後不知其所終。史臣有讚云：<break time="100ms" />　　　　孫子之才，彰於伍員﹔法行二嬪，威振三軍。御眾如一，料敵若神﹔大伸於楚，小挫於秦。智非偏拙，謀不盡行﹔不受爵祿，知亡知存。身出道顯，身去名成﹔書十三篇，兵家所尊。<break time="100ms" />闔閭乃立伍員為相國，亦倣齊仲父楚子文之意，呼為子胥而不名。伯嚭為太宰，同預國政。更名閶門曰破楚門。復壘石於南界，留門使兵守之，以拒越人，號曰石門關。越大夫范蠡亦築城於浙江之口，以拒吳，號曰固陵，言其可固守也。（此周敬王十五年事。）
    </voice>
</speak>
