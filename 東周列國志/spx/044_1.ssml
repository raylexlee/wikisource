<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第四十二回　周襄王河陽受覲　　衞元咺公館對獄
    </voice>
    <voice name="zh-HK-WanLungNeural">
        <break time="100ms" />　　話說周襄王二十年，下勞晉文公於踐土，事畢歸周，諸侯亦各辭回本國。衛成公疑歂犬之言，遣人密地打探，見元咺奉叔武入盟，名列載書，不暇致詳，即時回報衛侯。衛侯大怒曰：「叔武果自立矣！」大罵：「元縠背君之賊！自己貪圖富貴，扶立新君，卻又使兒子來窺吾動靜。吾豈容汝父子乎？」元角方欲置辯，衛侯拔劍一揮，頭已墜地。冤哉！元角從人，慌忙逃回，報知其父咺。縠曰：「子之生死，命也！君雖負咺，咺豈可負太叔乎？」司馬瞞謂元咺曰：「君既疑子，子亦當避嫌。何不辭位而去，以明子之心耶？」咺嘆曰：「咺若辭位，誰與太叔共守此國者？夫殺子，私怨也，守國，大事也，以私怨而廢大事，非人臣所以報國之義也。」乃言於叔武，使奉書晉侯，求其復成公之位。此乃是元咺的好處。這事暫且擱過一邊。<break time="100ms" />　　再說晉文公受了冊命而回，虎賁弓矢，擺列前後，另是一番氣象。入國之日，一路百姓，扶老攜幼，爭睹威儀，簞食壺漿，共迎師旅。嘆聲嘖嘖，都誇「吾主英雄！」喜色欣欣，盡道「晉家興旺。」正是：<break time="100ms" />　　　　捍艱復纘文侯緒，攘楚重修桓伯勳；十九年前流落客，一朝聲價上青雲。<break time="100ms" />晉文公臨朝受賀，論功行賞，以狐偃為首功，先軫次之。諸將請曰：「城濮之役，設奇破楚，皆先軫之功，今反以狐偃為首，何也？」文公曰：「城濮之役，軫曰：『必戰楚，毋失敵。』偃曰：『必避楚，毋失信。』夫勝敵者，一時之功也；全信者，萬世之利也。奈何以一時之功，而加萬世之利乎？是以先之。」諸將無不悅服。狐偃又奏：「先臣荀息，死於奚齊卓子之難，忠節可嘉。宜錄其後，以勵臣節。」文公准奏，遂召荀息之子荀林父為大夫。舟之僑正在家中守著妻子，聞晉侯將到，趕至半路相迎。文公命囚之後車。行賞已畢，使司馬趙衰議罪，當誅。舟之僑自陳妻病求寬，文公曰：「事君者不顧其身，況妻子乎？」喝命斬首示眾。文公此番出軍，第一次斬了顛頡，第二次斬了祁瞞，今日第三次，又斬了舟之僑。這三個都是有名的宿將，違令必誅，全不輕宥。所以三軍畏服，諸將用命。正所謂：「賞罰不明，百事不成；賞罰若明，四方可行。」此文公所以能伯諸侯也。文公與先軫等商議，欲增軍額，以強其國，又不敢上同天子之六軍，乃假名添作「三行」。以荀林父為中行大夫，先蔑屠擊為左右行大夫。前後三軍三行，分明是六軍，但避其名而已。以此兵多將廣，天下莫比其強。<break time="100ms" />　　一日，文公坐朝，正與狐偃等議曹衛之事，近臣奏：「衛國有書到。」文公曰：「此必叔武為兄求寬也。」啟而觀之，書曰：<break time="100ms" />　　　　君侯不泯衛之社稷，許復故君，舉國臣民，咸引領以望高義。惟君侯早圖之！<break time="100ms" />陳穆公亦有使命至晉，代衛鄭致悔罪自新之意。文公乃各發回書，聽其復歸故國，諭郤步揚不必領兵邀阻。叔武得晉侯寬釋之信，急發車騎如陳，往迎衛侯。陳穆公亦遣人勸駕。公子歂犬謂成公曰：「太叔為君已久，國人歸附，鄰國同盟，此番來迎，不可輕信。」衛侯曰：「寡人亦慮之。」乃遣寧俞先到楚丘，探其實信。寧俞祇得奉命而行。至衛，正值叔武在朝中議政。寧俞入朝，望見叔武設座於殿堂之東，西向而坐。一見寧俞，降坐而迎，敘禮甚恭。寧俞佯問曰：「太叔攝位而不御正，何以示觀瞻耶？」叔武曰：「此正位吾兄所御，吾雖側其傍，尚慄慄不自安，敢居正乎？」寧俞曰：「俞今日方見太叔之心矣。」叔武曰：「吾思兄念切，朝暮懸懸，望大夫早勸君兄還朝，以慰我心也。」俞遂與訂期，約以六月辛未吉日入城。寧俞出朝，採聽人言，但聞得百宮之眾，紛紛議論，言：「故君若復入，未免分別居行二項，行者有功，居者有罪，如何是好？」寧俞曰：「我奉故君來此傳諭爾眾：『不論行居，有功無罪。』如或不信，當歃血立誓。」眾皆曰：「若能共盟，更有何疑！」俞遂對天設誓曰：「行者衛主，居者守國，若內若外，各宣其力。君臣和協，共保社稷，倘有相欺，明神是殛！」眾皆欣然而散，曰：「寧子不欺吾也。」叔武又遣大夫長牂，專守國門，吩咐：「如有南來人到，不拘早晚，立刻放入。」<break time="100ms" />　　卻說寧俞回復衛侯，言：「叔武真心奉迎，並無歹意。」衛侯也自信得過了。怎奈歂犬讒毀在前，恐臨時不合，反獲欺謗之罪，又說衛侯曰：「太叔與寧大夫定約，焉知不預作准備，以加害於君？君不如先期而往，出其不意，可必入也。」衛侯從其言，即時發駕。歂犬請為前驅，除宮備難，衛侯許之。寧俞奏曰：「臣已與國人訂期矣。君若先期而往，國人必疑。」歂犬大喝曰：「俞不欲吾君速入，是何主意？」寧俞乃不敢復諫，祇得奏言：「君駕若即發，臣請先行一程，以曉諭臣民，而安上下之心。」衛侯曰：「卿為國人言之，寡人不過欲早見臣民一面，並無他故。」寧俞去後，歂犬曰：「寧之先行，事可疑也。君行不宜遲矣！」衛侯催促御人，並力而馳。
    </voice>
</speak>
