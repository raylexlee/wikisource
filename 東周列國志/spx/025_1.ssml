<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十三回　衞懿公好鶴亡國　　齊桓公興兵伐楚
    </voice>
    <voice name="zh-HK-WanLungNeural">
        <break time="100ms" />　　話說衛惠公之子懿公，自周惠王九年嗣立，在位九年。般樂怠傲，不恤國政，最好的是羽族中一物，其名曰鶴。按浮邱伯《相鶴經》云：<break time="100ms" />　　　　鶴，陽鳥也，而遊於陰。因金氣，乘火精以自養。金數九，火數七，故鶴七年一小變，十六年一大變，百六十年變止，千六百年形定。體尚潔，故其色白。聲聞天，故其頭赤。食於水，故其喙長。棲於陸，故其足高。翔於雲，故毛豐而肉疏。大喉以吐，脩頸以納新，故壽不可量。行必依洲渚，止不集林木。蓋羽族之宗長，仙家之騏驥也。鶴之上相：隆鼻短口則少眠，高腳疏節則多力，露眼赤睛則視遠，鳳翼雀毛則喜飛，龜背鱉腹則能產，輕前重後則善舞，洪髀纖趾則能行。<break time="100ms" />那鶴色潔形清，能鳴善舞，所以懿公好之。俗諺云：「上人不好，下人不要。」因懿公偏好那鶴，凡獻鶴者皆有重賞。弋人百方羅致，都來進獻。自苑囿宮廷，處處養鶴，何止數百。有齊高帝詠鶴詩為證：<break time="100ms" />　　　　八風舞遙翮，九野弄清音；一摧雲間志，為君苑中禽。<break time="100ms" />懿公所畜之鶴，皆有品位俸祿：上者食大夫俸，次者食士俸。懿公若出遊，其鶴亦分班從幸，命以大軒，載於車前，號曰「鶴將軍」。養鶴之人，亦有常俸。厚歛於民，以充鶴糧。民有飢凍，全不撫恤。<break time="100ms" />　　大夫石祁子，乃石碏之後，石駘仲之子，為人忠直有名，與寧莊子名速，同秉國政，皆賢臣也。二人進諫屢次，俱不聽。公子燬乃惠公庶兄，公子碩烝於宣姜而生者，即文公也。燬知衛必亡，託故如齊。齊桓公妻以宗女，竟留齊國。衛人向來心憐故太子急子之冤，自惠公復位之後，百姓日夜咒詛：「若天道有知，必不終於祿位也！」因急子與壽，俱未有子，公子碩早死，黔牟已絕，惟燬有賢德，人心陰歸附之。及懿公失政，公子燬出奔，衛人無不含怨。<break time="100ms" />　　卻說北狄自周太王之時，獯鬻已強盛，逼太王遷都於岐。及武王一統，周公南懲荊舒，北膺戎狄，中國久安。迨平王東遷之後，南蠻北狄，交肆其橫。單說北狄主名曰瞍瞞，控弦數萬，常有迭蕩中原之意。及聞齊伐山戎，瞍瞞怒曰：「齊兵遠伐，必有輕我之心，當先發制之。」乃驅胡騎二萬伐邢，殘破其國。聞齊謀救邢，遂移兵向衛。時衛懿公正欲載鶴出遊，諜報：「狄人入寇。」懿公大驚，即時歛兵授甲，為戰守計。百姓皆逃避村野，不肯即戎。懿公使司徒拘執之。須臾，擒百餘人來，問其逃避之故。眾人曰：「君用一物，足以禦狄，安用我等？」懿公問：「何物？」眾人曰：「鶴。」懿公曰：「鶴何能禦狄耶？」眾人曰：「鶴既不能戰，是無用之物，君敝有用以養無用，百姓所以不服也！」懿公曰：「寡人知罪矣！願散鶴以從民可乎？」石祁子曰：「君亟行之，猶恐其晚也。」懿公果使人縱鶴，鶴素受豢養，盤旋故處，終不肯去。石寧二大夫，親往街市，述衛侯悔過之意，百姓始稍稍復集。狄兵已殺至滎澤，頃刻三報。石祁子奏曰：「狄兵驍勇，不可輕敵，臣請求救於齊。」懿公曰：「齊昔日奉命來伐，雖然退兵，我國並未修聘謝，安肯相救？不如一戰，以決存亡！」寧速曰：「臣請率師禦狄，君居守。」懿公曰：「孤不親行，恐人不用心。」乃與石祁子玉玦，使代理國政，曰：「卿決斷如此玦矣！」與寧速矢，使專力守禦。又曰：「國中之事，全委二卿。寡人不勝狄，不能歸也！」石寧二大夫皆垂淚。懿公吩咐已畢，乃大集車徒。使大夫渠孔為將，于伯副之，黃夷為先鋒，孔嬰齊為後隊。一路軍人口出怨言，懿公夜往察之。軍中歌曰：<break time="100ms" />　　　　鶴食祿，民力耕；鶴乘軒，民操兵。狄鋒厲兮不可攖，欲戰兮九死而一生！鶴今何在兮？而我瞿瞿為此行！<break time="100ms" />懿公聞歌，悶悶不已。大夫渠孔用法太嚴，人心益離。行近滎澤，見敵軍千餘，左右分馳，全無行次。渠孔曰：「人言狄勇，虛名耳！」即命鼓行而進。狄人詐敗，引入伏中，一時呼哨而起，如天崩地塌，將衛兵截做三處，你我不能相顧。衛兵原無心交戰，見敵勢兇猛，盡棄車仗而逃。懿公被狄兵圍之數重。渠孔曰：「事急矣！請偃大旆，君微服下車，尚可脫也。」懿公嘆曰：「二三子苟能相救，以旆為識。不然，去旆無益也。孤寧一死，以謝百姓耳！」須臾，衛兵前後隊俱敗，黃夷戰死，孔嬰齊自刎而亡。狄軍圍益厚。于伯中箭墜車，懿公與渠孔先後被害，被狄人砍為肉泥，全軍俱沒。髯翁有詩云：<break time="100ms" />　　　　曾聞古訓戒禽荒，一鶴誰知便喪邦。滎澤當時遍燐火，可能騎鶴返仙鄉？<break time="100ms" />狄人囚衛太史華龍滑禮孔，欲殺之。華禮二人知胡俗信鬼，給之曰：「我太史也，實掌國之祭祀，我先往為汝白神。不然，鬼神不汝佑，國不可得也。」瞍瞞信其言，遂縱之登車。寧速方戎服巡城，望見單車馳到，認是二太史，大驚，問：「主公何在？」曰：「已全軍覆沒矣！狄師強盛，不可坐待滅亡，宜且避其鋒。」寧速欲開門納之，禮孔曰：「與君俱出，不與君俱入，人臣之義謂何？吾將事吾君於地下！」遂拔劍自刎。華龍滑曰：「不可失史氏之籍。」乃入城。寧速與石祁子商議，引著衛侯宮眷及公子申，乘夜乘小車出城東走。華龍滑抱典籍從之。國人聞二大夫已行，各各攜男抱女，隨後逃命，哭聲震天。狄兵乘勝長驅，直入衛城。百姓奔走落後者，盡被殺戮。又分兵追逐。石祁子保宮眷先行，寧速斷後，且戰且走。從行之民，半罹狄刃。將及黃河，喜得宋桓公遣兵來迎，備下船隻，星夜渡河。狄兵方纔退去，將衛國府庫，及民間存留金粟之類，劫掠一空，墮其城郭，滿載而歸。不在話下。
    </voice>
</speak>
