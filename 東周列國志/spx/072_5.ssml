<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　至期，晉昭公留韓起守國，率荀吳、魏舒、羊舌肹、羊舌鮒、籍談、梁丙、張骼、智躒等，盡起四千乘之眾，望濮陽城進發。連絡三十餘營，遍衛地皆晉兵。周卿士劉獻公摯先到。齊、宋、魯、衛、鄭、曹、莒、邾、滕、薛、杞、小邾十二路諸侯畢集，見晉師眾盛，人人皆有懼色。既會，羊舌肹捧盤盂進曰：「先臣趙武，誤從弭兵之約，與楚通好。楚虔無信，自取隕滅。今寡君欲效踐土故事，徼惠於天子，以鎮撫諸夏，請諸君同歃為信！」諸侯皆俯首曰：「敢不聽命！」惟齊景公不應。羊舌肹曰：「齊侯豈不願盟耶？」景公曰：「諸侯不服，是以尋盟﹔若皆用命，何以盟為？」羊舌肹曰：「踐土之盟，不服者何國？君若不從，寡君惟是甲車四千乘，願請罪於城下。」說猶未畢，壇上鳴鼓，各營俱建起大旆。景公慮其見襲，乃改辭謝曰：「大國既以盟不可廢，寡人敢自外耶？」於是晉侯先歃，齊宋以下相繼。劉摯王臣，不使與盟，但監臨其事而已。邾莒以魯國屢屢侵伐，訴於晉侯。晉侯辭魯昭公於會，執其上卿季孫意如，閉之幕中。子服惠伯私謂荀吳曰：「魯地十倍邾莒，晉若棄之，將改事齊楚，於晉何益？且楚滅陳蔡不救，而復棄兄弟之國乎？」荀吳然其言，以告韓起。起言於晉侯，乃縱意如奔歸。自是諸侯益不直晉，晉不復能主盟矣。史臣有詩嘆云：<break time="100ms" />　　　　侈心效楚築虒祁，列國離心復示威﹔壺矢有靈侯統散，山河如故事全非！<break time="100ms" />要知後事如何，且看下回分解。<break time="100ms" />
    </voice>
</speak>
