<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　再說秦兵圍邯鄲，顏聚悉兵拒守，趙王遷恐懼，欲遣使鄰邦求救。郭開進曰：「韓王已入臣，燕魏方自保不暇，安能相救？以臣愚見，秦兵勢大，不如全城歸順，不失封侯之位。」王遷欲聽之。公子嘉伏地痛哭曰：「先王以社稷宗廟傳於王，何可棄也？臣願與顏聚竭力效死！萬一城破，代郡數百里，尚可為國，奈何束手為人俘囚乎？」郭開曰：「城破則王為虜，豈能及代哉？」公子嘉拔劍在手，指郭開曰：「覆國讒臣，尚敢多言！吾必斬之！」趙王勸解方散。王遷回宮，無計可施，惟飲酒取樂而已。郭開欲約會秦兵獻城，奈公子嘉率其宗族賓客，幫助顏聚加意防守，水洩不漏，不能通信。其時歲值連荒，城外民人逃盡，秦兵野無所掠，惟城中廣有積粟，食用不乏，急切不下；乃與楊端和計議，暫退兵五十里外，以就糧運。城中見秦兵退去，防範稍弛，日啟門一次，通出入。郭開乘此隙，遣心腹出城，將密書一封，送入秦寨。書中大意云：「某久有獻城之意，奈不得其便。然趙王已十分畏懼，倘得秦王大駕親臨，其當力勸趙王行銜璧輿櫬之禮。」王翦得書，即遣人馳報秦王。秦王親帥精兵三萬，使大將李信扈駕，取太原路，來至邯鄲，復圍其城，晝夜攻打。城上望見大旆有「秦王」字，飛報趙王。趙王愈恐。郭開曰：「秦王親提兵至此，其意不破邯鄲不已，公子嘉顏聚輩不足恃也。願大王自斷於心！」趙王曰：「寡人欲降秦，恐見殺如何？」郭開曰：「秦不害韓王，豈害大王哉？若以和氏之璧，并邯鄲地圖出獻，秦王必喜。」趙王曰：「卿度可行，便寫降書。」郭開寫就降書，又奏曰：「降書雖寫，公子嘉必然阻擋。聞秦王大營在西門，大王假以巡城為名，乘駕到彼，竟自開門送款，何愁不納？」趙王一向昏迷，惟郭開之言是聽，到此危急之際，益無主持，遂依其言。顏聚方在北門點視，聞報趙王已出西門，送款於秦，大驚。公子嘉亦飛騎而至，言：「城上奉趙王之命，已喼降旗，秦兵即刻入城矣。」顏聚曰：「吾當以死據住北門，公子收歛公族，火速到此，同奔代地，再圖恢復。」公子嘉從其計，即率其宗族數百人，同顏聚奔出北門，星夜往代。顏聚勸公子嘉自立為代王，以令其眾；表李牧之功，復其官爵，親自設祭，以收代人之心；遣使東與燕合，屯軍於上谷，以備秦寇。代國賴以粗定。不在話下。<break time="100ms" />　　再說秦王政准趙王遷之降，長驅入邯鄲城，居趙王之宮。趙王以臣禮拜見，秦王坐而受之，故臣多有流涕者。明日，秦王弄和氏之璧，笑謂群臣曰：「此先王以十五城易之而不得者也！」於是秦王出令，以趙地為鉅鹿郡，置守；安置趙王於房陵；封郭開為上卿。趙王方悟郭開賣國之罪，嘆曰：「使李牧在此，秦人豈得食吾邯鄲之粟耶？」那房陵四面有石室，如房屋一般。趙王居石室之中，聞水聲淙淙，問左右。對曰：「楚有四水，江、漢、沮、漳，此名沮水，出房山達於漢江。」趙王悽然嘆曰：「水乃無情之物，尚能自達於漢江，寡人羈囚在此，望故鄉千里，豈能至哉！」乃作山水之謳云：<break time="100ms" />　　　　房山為宮兮，沮水為漿；不聞調琴奏瑟兮，惟聞流水之湯湯！水之無情兮，猶能自致於漢江；嗟余萬乘之主兮，徒夢懷乎故鄉！夫誰使余及此兮？迺讒言之孔張！良臣淹沒兮，社稷淪亡；余聽不聰兮！敢怨秦王？<break time="100ms" />終夜無聊，每一發謳，哀動左右，遂發病不起。代王嘉聞王遷死，諡為幽謬王。有詩為證：<break time="100ms" />　　　　吳主喪邦繇佞嚭，趙王遷死為貪開；若教貪佞能疏遠，萬歲金湯永不隤。<break time="100ms" />　　秦王班師回咸陽，暫且休兵養士。郭開積金甚多，不能攜帶，乃俱窖於邯鄲之宅第。事既定，自言於秦王，請休假回趙，搬取家財。秦王笑而許之。既至邯鄲，發窖取金，載以數車，中途為盜所殺，取金而去。或云：「李牧之客所為也。」嗚呼！得金賣國，徒殺其身，愚哉！
    </voice>
</speak>
