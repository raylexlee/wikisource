<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　再說鄭莊公歸國，厚賞瑕叔盈，思念潁考叔不置。深恨射考叔之人，而不得其名。乃使從征之眾，每百人為卒，出豬一頭；二十五人為行，出犬雞各一隻，召巫史為文，以咒詛之。公孫閼暗暗匿笑。如此咒詛，三日將畢。鄭莊公親率諸大夫往觀。纔焚祝文，只見一人蓬首垢面，逕造鄭伯面前，跪哭而言曰：「臣考叔先登許城，何負於國？被奸臣子都挾爭車之仇，冷箭射死。臣已得請於上帝，許償臣命。蒙主君垂念，九泉懷德！」言訖，以手自探其喉；喉中噴血如注，登時氣絕。莊公認得此人是公孫閼，急使人救之，已呼喚不醒。原來公孫閼被潁考叔附魂索命，自訴於鄭伯之前。到此方知射考叔者，即閼也。鄭莊公嗟嘆不已。感考叔之靈，命於潁谷立廟祀之。今河南府登封縣，即潁谷故地，有潁大夫廟，又名純孝廟。洧川亦有之。隴西居士有詩譏莊公云：<break time="100ms" />　　　　爭車方罷復傷身，亂國全然不忌君。若使群臣知畏法，何須雞犬黷神明？<break time="100ms" />　　莊公又分遣二使，將禮幣往齊魯二國稱謝。齊國無話。單說所遣魯國使臣回來，繳上禮幣，原書不啟。莊公問其緣故。使者奏曰：「臣方入魯境，聞知魯侯被公子翬所弒，已立新君。國書不合，不敢輕投。」莊公曰：「魯侯謙讓寬柔，乃賢君也，何以見弒？」使者曰：「其故臣備聞之。魯先君惠公元妃早薨，寵妾仲子立為繼室，生子名軌，欲立為嗣。魯侯乃他妾之子也。惠公薨，群臣以魯侯年長，奉之為君。魯侯承父之志，每言：『國乃軌之國也，因其年幼，寡人暫時居攝耳。』子翬求為太宰之官。魯侯曰：『俟軌居君位，汝自求之。』公子翬反疑魯侯有忌軌之心，密奏魯侯曰：『臣聞「利器入手，不可假人。」主公已嗣爵為君，國人悅服，千歲而後，便當傳之子孫。何得以居攝為名，起人非望？今軌年長，恐將來不利於主，臣請殺之，為主公除此隱懮何如？魯侯掩耳曰：『汝非痴狂，安得出此亂言！吾已使人於菟裘築下宮室，為養老計，不日當傳位於軌矣。』翬默然而退，自悔失言。誠恐魯侯將此一段話告軌，軌即位，必當治罪。夤夜往見軌，反說：『主公見汝年齒漸長，恐來爭位。今日召我入宮，密囑行害於汝。』軌懼而問計，翬曰：『他無仁，我無義。公子必欲免禍，非行大事不可。』軌曰：『彼為君已十一年矣，臣民信服。若大事不成，反受其殃。』翬曰：『吾已為公子定計矣。主公未立之先，曾與鄭君戰狐壤，被鄭所獲，囚於鄭大夫尹氏之家。尹氏素奉祀一神，名曰鐘巫。主公暗地祈禱，謀逃歸於魯國。卜卦得吉，乃將實情告於尹氏。那時尹氏正不得志於鄭，乃與主公共逃至魯。遂立鐘巫之廟於城外，每歲冬月，必親自往祭。今其時矣。祭則必館於寪大夫之家。吾預使勇士充作徒役，雜居左右，主公不疑。俟其睡熟刺之，一夫之力耳。』軌曰：『此計雖善，然惡名何以自解？』翬曰：『吾預囑勇士潛逃，歸罪於寪大夫，有何不可？』子軌下拜曰：『大事若成，當以太宰相屈。』子翬如計而行，果弒魯侯。今軌已嗣為君，翬為太宰，討寪氏以解罪。國人無不知之，但畏翬權勢，不敢言耳。」莊公乃問於群臣曰：「討魯與和魯，二者孰利？」祭仲曰：「魯鄭世好，不如和之。臣料魯國不日有使命至矣。」言未畢，魯使已及館驛。莊公使人先叩其來意。言：「新君即位，特來修先君之好，且約兩國君面會訂盟。」莊公厚禮其使，約定夏四月中，於越地相見，歃血立誓，永好無渝。自是魯鄭信使不絕。時周桓王之九年也。髯翁讀史至此，論公子翬兵權在手，伐鄭伐宋，專行無忌，逆端已見；及請殺弟軌，隱公亦謂其亂言矣。若暴明其罪，肆諸市朝，弟軌亦必感德。乃告以讓位，激成弒逆之惡，豈非優柔不斷，自取其禍！有詩嘆云：<break time="100ms" />　　　　跋扈將軍素橫行，履霜全不戒堅冰。菟裘空筑人難老，寪氏誰為抱不平。<break time="100ms" />又有詩譏鐘巫之祭無益。詩曰：<break time="100ms" />　　　　狐壤逃歸廟額題，年年設祭報神私。鐘巫靈感能相助，應起天雷擊子翬。<break time="100ms" />　　卻說宋穆公之子馮，自周平王末年奔鄭，至今尚在鄭國。忽一日傳言：「有宋使至鄭，迎公子馮回國，欲立為君。」莊公曰：「莫非宋君臣哄馮回去，欲行殺害？」祭仲曰：「且待接見使臣，自有國書。」不知書中如何，且看下回分解。 Media:Example.ogg<break time="100ms" />About this digital edition<break time="100ms" />This e-book comes from the online library Wikisource[1]. This multilingual digital library, built by volunteers, is committed to developing a free accessible collection of publications of every kind: novels, poems, magazines, letters...
    </voice>
</speak>
