<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　是日，兩軍各堅壘相持，未戰。楚將潘黨於營後試射紅心，連中三矢，眾將鬨然讚美。適值養繇基至，眾將曰：「神箭手來矣！」潘黨怒曰：「我的箭何為不如養叔？」養繇基曰：「汝但能射中紅心，未足為奇﹔我之箭能百步穿楊！」眾將問曰：「何為百步穿楊？」繇基曰：「曾有人將顏色認記楊樹一葉，我於百步外射之，正穿此葉中心，故曰百步穿楊。」眾將曰：「此間亦有楊樹，可試射否？」繇基曰：「何為不可。」眾將大喜曰：「今日乃得觀養叔神箭也！」乃取墨塗記楊枝一葉，使繇基於百步外射之，其箭不見落下。眾將往察之，箭為楊枝掛住，其鏃正貫於葉心。潘黨曰：「一箭偶中耳！若依我說，將三葉次第記認，你次第射中，方見高手。」繇基曰：「恐未必能，且試為之。」潘黨於楊樹上高低不等，塗記了三葉，寫個「一」「二」「三」字。養繇基也認過了，退於百步之外，將三矢也記個「一」「二」「三」的號數，以次發之，依次而中，不差毫釐。眾將皆拱手曰：「養叔真神人也！」潘黨雖然暗暗稱奇，終不免自家要顯所長，乃謂繇基曰：「養叔之射，可謂巧矣！然殺人還以力勝，吾之射能貫數層堅甲，亦當為諸君試之。」眾將皆曰：「願觀。」潘黨教隨行組甲之士，脫下甲來，疊至五層。眾將曰：「足矣。」潘黨命更迭二層，共是七層。眾將想道：「七層甲，差不多有一尺厚，如何射得過？」潘黨教把那七層堅甲，繃於射鵠之上。也立在百步之外，挽起黑彫弓，拈著狼牙箭，左手如托泰山，右手如抱嬰兒，覷得端端正正，盡力發去。撲的一聲，叫道：「著了！」只見箭上，不見箭落，眾人上前看時，齊聲喝采起來道：「好箭，好箭！」原來弓勁力深，這枝箭直透過七層堅甲，如釘釘物，穿的堅牢，搖也搖不動。潘黨面有德色，叫軍士將層甲連箭取下，欲以遍誇營中。養繇基且教「莫動！吾亦試射一箭，未知何如？」眾將曰：「也要看養叔神力。」繇基拈弓在手，欲射復止。眾將曰：「養叔如何不射？」繇基曰：「只依樣穿札，未為希罕，我有個送箭之法。」說罷，搭上箭，颼的射去，叫聲：「正好！」這枝箭不上不下，不左不右，恰恰的將潘黨那一枝箭，兜底送出布鵠那邊去了。繇基這枝箭，依舊穿於層甲孔內。眾將看時，無不吐舌。潘黨方纔心服，嘆曰：「養叔妙手，吾不及也！」史傳上載楚王獵於荊山，山上有通臂猿，善能接矢。楚兵圍之數重，王命左右發矢，俱為猿所接。乃召養繇基。猿聞繇基之名，即便啼號。及繇基到，一發而中猿心。其為春秋第一射手，名不虛傳矣。潛淵有詩云：<break time="100ms" />　　　　落烏貫蝨名無偶，百步穿楊更罕有﹔穿札將軍未足奇，強中更有強中手。<break time="100ms" />眾將曰：「晉楚相持，吾王正在用人之際，兩位將軍，有此神箭，當奏聞吾王，美玉不可韞櫝而藏。」乃命軍士將箭穿層甲，抬到楚共王面前，養繇基和潘黨一同過去。眾將將兩人先後賭射之事，細細稟知楚王：「我國有神箭如此，何愁晉兵百萬？」楚王大怒曰：「將以謀勝，奈何以一箭僥倖耶？爾自恃如此，異日必以藝死！」盡收繇基之箭，不許復射。養繇基羞慙而退。<break time="100ms" />　　次日五鼓，兩軍中各鳴鼓進兵。晉上軍元帥郤錡攻楚左軍，與公子嬰齊對敵。下軍元帥韓厥攻楚右軍，與公子壬夫對敵。欒書士燮各帥本部車馬，中軍護駕，與楚共王和公子側對敵。這邊晉厲公是郤毅為御，欒鍼為車右將軍，郤至等引新軍，為後隊接應。那邊楚共王出陣。上午本該乘右廣，那右廣卻是養繇基為將，共王怪繇基恃射誇嘴，不用右廣，反乘了左廣。卻是彭名為御，屈蕩為車右將車。鄭成公引本國車馬為後隊接應。<break time="100ms" />　　卻說厲公頭帶沖天鳳翅盔，身披蟠龍紅錦戰袍，腰懸寶劍，手提方天大戟，乘著金葉包裹的戎輅。右有欒書，左有士燮，展開軍門，殺奔楚陣來。誰知陣前卻有一窩泥淖，黎明時候，未曾看得仔細，郤毅御車勇猛，剛剛把晉侯車輪陷於淖中，馬不能走。楚共王之子熊茷，他少年好勇，領著前隊，望見晉侯車陷，驅車飛趕過來。那邊欒鍼忙跳下車，立於泥淖之中，盡平生氣力，雙手將兩輪扶起，車浮馬動，一步步掙出泥淖來。那邊熊茷將次趕到。這里欒書的軍馬亦到，大喝：「小將不得無禮！」熊茷見旗上有「中軍元帥」字，知是大軍，吃了一驚，回車便走，被欒書追上，活捉過來。楚軍見熊茷有失，一齊來救。卻得士燮引兵殺出，後隊郤至等俱到，楚兵恐墮埋伏，收兵回營。晉兵亦不追趕，各自歸寨。哨馬探聽楚左軍持重，晉上軍不曾交戰，下軍戰二十餘合，互有殺傷。勝負未分，約定來日再戰。欒書將熊茷獻功，晉侯欲斬之。苗賁皇進曰：「楚王聞其子被擒，明日必來親自出戰，可囚熊茷於軍前，往來誘之。」晉侯曰：「善。」一夜安息無話。
    </voice>
</speak>
