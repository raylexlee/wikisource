<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　晉景公方以兵敗於楚為恥，聞屈巫之來，喜曰：「此天以此人賜我也！」即日拜為大夫，賜邢地為之采邑。屈巫乃去屈姓以巫為氏，名臣，至今人稱為申公巫臣。巫臣自此安居於晉。楚共王接得巫臣來表，拆而讀之，略云：<break time="100ms" />　　　　蒙鄭君以夏姬室臣，臣不肖，遂不能辭。恐君王見罪，暫寓晉國。使齊之事，望君王別遣良臣。死罪！死罪！<break time="100ms" />共王見表大怒，召公子嬰齊公子側使觀之。公子側對曰：「楚晉世仇，今巫臣適晉，是反叛也，不可不討。」公子嬰齊復曰：「黑要烝母，是亦有罪，宜并討之。」共王從其言，乃使公子嬰齊領兵抄沒巫臣之族，使公子側領兵擒黑要而斬之。兩族家財，盡為二將分得享用。巫臣聞其家族被誅，乃遺書於二將，略云：<break time="100ms" />　　　　爾以貪讒事君，多殺不辜，余必使爾等疲於道路以死！<break time="100ms" />嬰齊等祕其書，不使聞於楚王。巫臣為晉畫策，請通好於吳國，因以車戰之法，教導吳人。留其子狐庸仕於吳為行人，使通晉吳之信，往來不絕。自此吳勢日強，兵力日盛，盡奪取楚東方之屬國。壽夢遂僭爵為王。楚邊境被其侵伐，無寧歲矣。後巫臣死，狐庸復屈姓，遂留仕吳，吳用為相國，任以國政。<break time="100ms" />　　冬十月，楚王拜公子嬰齊為大將，同鄭師伐衛，殘破其郊。因移師侵魯，屯於楊橋之地。仲孫蔑請賂之。乃括國中良匠及織女針女各百人，獻於楚軍，請盟而退。晉亦遣使邀魯侯同伐鄭國，魯成公復從之。周定王二十年，鄭襄公堅薨，世子費嗣位，是為悼公。因與許國爭田界，許君訴於楚，楚共王為許君理直，使人責鄭。鄭悼公怒，乃棄楚從晉。是年，郤克以箭傷失於調養，左臂遂損，乃告老﹔旋卒。欒書代為中軍元帥。明年，楚公子嬰齊帥師伐鄭，欒書救之。<break time="100ms" />　　時晉景公以齊鄭俱服，頗有矜慢之心，寵用屠岸賈，游獵飲酒，復如靈公之日。趙同趙括與其兄趙嬰齊不睦，誣以淫亂之事，逐之奔齊，景公不能禁止。時梁山無故自崩，壅塞河流，三日不通。景公使太史卜之。屠岸賈行賂於太史，使以「刑罰不中」為言。景公曰：「寡人未常過用刑罰，何為不中？」屠岸賈奏曰：「所謂刑罰不中者，失入失出，皆不中也。趙盾弒靈公於桃園，載在史冊，此不赦之罪，成公不加誅戮，且以國政任之。廷及於今，逆臣子孫，布滿朝中，何以懲戒後人乎？且臣聞趙朔、原、屏等，自恃宗族眾盛，將謀叛逆。樓嬰欲行諫沮，被逐出奔。欒郤二家，畏趙氏之勢，隱忍不言。梁山之崩，天意欲主公聲靈公之冤，正趙氏之罪耳。」景公自戰邲時，已惡同括專橫，遂惑其言。問於韓厥，厥對曰：「桃園之事，與趙盾何與？況趙氏自成季以來，世有大勳於晉。主公奈何聽細人之言，而疑功臣之後乎？」景公意未釋然。復問於欒書郤錡。二人先受岸賈之囑，含糊其詞，不肯替趙氏分辨。景公遂信岸賈之言，以為實然。乃書趙盾之罪於版，付岸賈曰：「汝好處分，勿驚國人！」<break time="100ms" />　　韓厥知岸賈之謀，夜往下宮，報知趙朔，使預先逃遁。朔曰：「吾父抗先君之誅，遂受惡名。今岸賈奉有君命，必欲見殺，朔何敢避？但吾妻見有身孕，已在臨月，倘生女不必說了，天幸生男，尚可延趙氏之祀。此一點骨血，望將軍委曲保全，朔雖死猶生矣。」韓厥泣曰：「厥受知於宣孟，以有今日，恩同父子。今日自愧力薄，不能斷賊之頭！所命之事，敢不力任？但賊臣蓄憤已久，一時發難，玉石俱焚，厥有力亦無用處。及今未發，何不將公主潛送公宮，脫此大難？後日公子長大，庶有報仇之日也。」朔曰：「謹受教！」二人灑淚而別。<break time="100ms" />　　趙朔私與莊姬約：「生女當名曰文，若生男當名曰武，文人無用，武可報仇。」獨與門客程嬰言之。莊姬從後門上溫車，程嬰護送，逕入宮中，投其母成夫人去了。夫妻分別之苦，自不必說。<break time="100ms" />　　比及天明，岸賈自率甲士，圍了下宮。將景公所書罪版，懸於大門，聲言：「奉命討逆。」遂將趙朔、趙同、趙括、趙旃各家老幼男女，盡行誅戮。旃子趙勝，時在邯鄲，獨免﹔後聞變，出奔於宋。當時殺得屍橫堂戶，血浸庭階。簡點人數，單單不見莊姬。岸賈曰：「公主不打緊，但聞懷妊將產，萬一生男，留下逆種，必生後患。」有人報說：「夜半有溫車入宮。」岸賈曰：「此必莊姬也。」即時來奏晉侯，言：「逆臣一門，俱已誅絕，只有公主走入宮中。伏乞主裁！」景公曰：「吾姑乃母夫人所愛，不可問也。」岸賈又奏曰：「公主懷妊將產，萬一生男，留下逆種，異日長大，必然報仇，復有桃園之事，主公不可不慮！」景公曰：「生男則除之。」岸賈乃日夜使人探伺莊姬生產消息。數日後，莊姬果然生下一男。成夫人吩咐宮中，假說生女。屠岸賈不信，欲使家中乳媼入宮驗之。莊姬情慌，與其母成夫人商議，推說所生女已死。此時景公耽於淫樂，國事全託於岸賈，恣其所為。岸賈亦疑所生非女，且未死，乃親率女僕，遍索宮中。莊姬乃將孤兒置於褲中，對天祝告曰：「天若滅絕趙宗，兒當啼﹔若趙氏還有一脈之延，兒則無聲。」及女僕牽出莊姬，搜其宮，一無所見，褲中絕不聞啼號之聲。岸賈當時雖然出宮去了，心中到底狐疑。或言：「孤兒已寄出宮門去了。」岸賈遂懸賞於門：「有人首告孤兒真信，與之千金﹔知情不言，與窩藏反賊一例，全家處斬。」又吩咐宮門上出入盤詰。
    </voice>
</speak>
