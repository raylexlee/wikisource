<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第六回　　　衞石碏大義滅親　　鄭莊公假命伐宋
    </voice>
    <voice name="zh-HK-WanLungNeural">
        <break time="100ms" />話說石厚才勝鄭兵一陣，便欲傳令班師。諸將皆不解其意，齊來稟復州吁曰：「我兵銳氣方盛，正好乘勝進兵，如何遽退？」州吁亦以為疑，召厚問之。厚對曰：「臣有一言，請屏左右。」州吁麾左右使退。厚乃曰：「鄭兵素強，且其君乃王朝卿士也。今為我所勝，足以立威。主公初立，國事未定，若久在外方，恐有內變。」州吁曰：「微卿言，寡人慮不及此。」少頃，魯、陳、蔡三國，俱來賀勝，各請班師。遂解圍而去。計合圍至解圍，才五日耳。石厚自矜有功，令三軍齊唱凱歌，擁衛州吁揚揚歸國。但聞野人歌曰：<break time="100ms" />　　　　一雄斃，一雄興。歌舞變刀兵，何時見太平？恨無人兮訴洛京！<break time="100ms" />州吁曰：「國人尚不和也，奈何？」石厚曰：「臣父碏，昔位上卿，素為國人所信服。主公若徵之入朝，與共國政，位必定矣。」州吁命取白璧一雙，白粟五百鍾，候問石碏，即徵碏入朝議事。石碏託言病篤，堅辭不受。州吁又問石厚曰：「卿父不肯入朝，寡人欲就而問計，何如？」石厚曰：「主公雖往，未必相見，臣當以君命叩之。」乃回家見父，致新君敬慕之意。石碏曰：「新主相召，欲何為也？」石厚曰：「只為人心未和，恐君位不定，欲求父親決一良策。」石碏曰：「諸侯即位，以稟命於王朝為正。新主若能覲周，得周王錫以黻冕車服，奉命為君，國人更有何說？」石厚曰：「此言甚當，但無故入朝，周王必然起疑，必先得人通情於王方可。」石碏曰：「今陳侯忠順於周王，朝聘不缺，王甚嘉寵之。吾國與陳素相親睦，近又有借兵之好。若新主親往朝陳，央陳侯通情周王，然後入覲，有何難哉？」石厚即將父碏之言，述於州吁。州吁大喜。當備玉帛禮儀，命上大夫石厚護駕，往陳國進發。<break time="100ms" />　　石碏與陳國大夫子鍼，素相厚善。乃割指瀝血，寫下一書，密遣心腹人，竟到子鍼處，托彼呈達陳桓公。書曰：<break time="100ms" />　　　　外臣石碏百拜致書陳賢侯殿下：衛國褊小，天降重殃，不幸有弒君之禍。此雖逆弟州吁所為，實臣之逆子厚貪位助桀。二逆不誅，亂臣賊子，行將接踵於天下矣！老夫年耄，力不能制，負罪先公。今二逆聯車入朝上國，實出老夫之謀。幸上國拘執正罪，以正臣子之綱。實天下之幸，不獨臣國之幸也！<break time="100ms" />陳桓公看畢，問子鍼曰：「此事如何？」子鍼對曰：「衛之惡，猶陳之惡。今之來陳，乃自送死，不能縱之。」桓公曰：「善。」遂定下擒州吁之計。<break time="100ms" />　　卻說州吁同石厚到陳，尚未知石碏之謀。一君一臣，昂然而入。陳侯使公子佗出郭迎接，留於客館安置。遂致陳侯之命，請來日太廟中相見。州吁見陳侯禮意殷勤，不勝之喜。次日，設庭燎於太廟，陳桓公立於主位，左儐右相，擺列得甚是整齊。石厚先到，見太廟門首，立著白牌一面，上寫「為臣不忠，為子不孝者，不許入廟！」石厚大驚，問大夫子鍼曰：「立此牌者何意？」子鍼曰：「此吾先君之訓，吾君不敢忘也。」石厚遂不疑。須臾，州吁駕到。石厚導引下車，立於賓位。儐相啟請入廟。州吁佩玉秉圭,方欲鞠躬行禮。只見子鍼立於陳侯之側，大聲喝曰：「周天子有命：『只拏弒君賊州吁石厚二人，餘人俱免。』」說聲未畢，先將州吁擒下。石厚急拔佩劍，一時著忙，不能出鞘。只用手格鬥鬥，打倒二人。廟中左右壁廂，俱伏有甲士，一齊攏來，將石厚綁縛。從車兵眾，尚然在廟外觀望。子鍼將石碏來書宣揚一遍，眾人方知吁厚被擒，皆石碏主謀，假手於陳，天理當然，遂紛然而散。史官有詩嘆曰：<break time="100ms" />　　　　州吁昔日餞桓公，今日朝陳受禍同。屈指為君能幾日，好將天理質蒼穹。<break time="100ms" />陳侯即欲將吁厚行戮正罪。群臣皆曰：「石厚乃石碏親子，未知碏意如何。不若請衛自來議罪，庶無後言。」陳侯曰：「諸卿之言是也。」乃將君臣二人，分作兩處監禁，州吁囚於濮邑，石厚囚於本國，使其音信隔絕。遣人星夜馳報衛國，竟投石碏。<break time="100ms" />　　卻說石碏自告老之後，未曾出戶。見陳侯有使命至，即命輿人駕車伺候，一面請諸大夫朝中相見。眾各駭然。石碏親到朝中，會集百官，方將陳侯書信啟看。知吁厚已拘執在陳，專等衛大夫到，公同議罪。百官齊聲曰：「此社稷大計，全憑國老主持。」石碏曰：「二逆罪俱不赦，明正典刑，以謝先靈，誰肯往任其事？」右宰醜曰：「亂臣賊子，人得而誅之！醜雖不才，竊有公憤。逆吁之戮，醜當蒞之。」諸大夫皆曰：「右宰足辦此事矣。但首惡州吁既已正法，石厚從逆，可從輕議。」石碏大怒曰：「州吁之惡，皆逆子所釀成。諸君請從輕典，得無疑我有舐犢之私乎？老夫當親自一行，手誅此賊。不然，無面目見先人之廟也！」家臣獳羊肩曰：「國老不必發怒，某當代往。」石碏乃使右宰醜往濮蒞殺州吁，獳羊肩往陳蒞殺石厚。一面整備法駕，迎公子晉於邪。左丘明修傳至此，稱石碏：「為大義而滅親，真純臣也！」史臣詩曰：<break time="100ms" />　　　　公義私情不兩全，甘心殺子報君冤。世人溺愛偏多味，安得芳名壽萬年！<break time="100ms" />隴西居士又有詩，言石碏不先殺石厚，正為今日並殺州吁之地。詩曰：<break time="100ms" />　　　　明知造逆有根株，何不先將逆子除！自是老臣懷遠慮，故留子厚誤州吁。
    </voice>
</speak>
