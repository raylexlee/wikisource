<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第二十六回　歌扊扅百里認妻　　獲陳寶穆公證夢
    </voice>
    <voice name="zh-HK-WanLungNeural">
        <break time="100ms" />　　話說秦穆公深知之才，欲爵為上卿。辭曰：「臣之才，不如臣友蹇叔十倍。君欲治國家，請任蹇叔而臣佐之。」穆公曰：「子之才，寡人見之真矣，未聞蹇叔之賢也。」奚對曰：「蹇叔之賢，豈惟君未之聞，雖齊、宋之人，亦莫之聞也。然而臣獨知之。臣嘗出遊於齊，欲委質於公子無知，蹇叔止臣曰：『不可。』臣因去齊，得脫無知之禍。嗣游於周，欲委質於王子頹，蹇叔復止臣曰：『不可。』臣復去周，得脫子頹之禍。後臣歸虞，欲委質於虞公，蹇叔又止臣曰：『不可。』臣時貧甚，利其爵祿，姑且留事，遂為晉俘。夫再用其言，以脫於禍，一不用其言，幾至殺身，此其智勝於中人遠矣。今隱於宋之鳴鹿村，宜速召之。」穆公乃遣公子縶假作商人，以重幣聘蹇叔於宋。另自作書致意。<break time="100ms" />　　公子縶收拾行囊，駕起犢車二乘，徑投鳴鹿村來。見數人息耕於隴上，相賡而歌。歌曰：<break time="100ms" />　　山之高兮無攆，途之濘兮無燭。相將隴上兮，<break time="100ms" />　　泉甘而土沃。勤吾四體兮，分吾五穀。三時不害兮<break time="100ms" />　　饔飧足，樂此天命兮無榮辱！<break time="100ms" />　　縶在車中，聽其音韻，有絕塵之致，乃嘆謂御者曰：「古『里有君子，而鄙俗化。』今入蹇叔之鄉，其耕者皆有高遁之風，信乎其賢也。」乃下車，問耕者曰：「蹇叔之居安在？」耕者曰：「子問之何為？」縶曰：「其故人有書，托吾致之。」耕者指示曰：「前去竹林深處，左泉右石，中間一小茅廬，乃其所也。」縶拱手稱謝。復登車，行將半里，來至其處。縶舉目觀看，風景果是幽雅。隴西居士有隱居詩：<break time="100ms" />　　翠竹林中景最幽，人生此樂更何求？<break time="100ms" />　　數方白石堆雲起，一道清泉接澗流；<break time="100ms" />　　得趣猿猴堪共樂，忘機麋鹿可同遊。<break time="100ms" />　　紅塵一任漫天去，高臥先生百不憂。<break time="100ms" />　　縶停車於草廬之外，使從者叩其柴扉。有一小童子，啟門而問曰：「佳客何來？」縶曰：「吾訪蹇先生來也。」童子曰：「吾主不在。」縶曰：「先生何往？」童子曰：「與鄰叟觀泉於石樑，少頃便回。」縶不敢輕造其廬，遂坐於石上以待之。童子將門半掩，自入戶內。須臾之間，見一大漢，濃眉環眼，方面長身，背負鹿蹄二隻，從田塍西路而來。縶見其容貌不凡，起身迎之。那大漢即置鹿蹄於地，與縶施禮。縶因叩其姓名。大漢答曰：「某蹇氏，丙名，字白乙。」縶曰：「蹇叔是君何人？」對曰：「乃某父也。」縶重複施禮，口稱：「久仰！」大漢曰：「足下何人？到此貴幹？」縶曰：「有故人，今仕於秦，有書信託某奉候尊公。」蹇丙曰：「先生請入草堂少坐，吾父即至矣。」言畢，推開雙扉，讓公子縶先入。蹇丙復取鹿蹄負之，至於草堂。童子收進鹿蹄。蹇丙又復施禮，分賓主坐定。公子縶與蹇丙談論些農桑之事，因及武藝。丙講說甚有次第，縶暗暗稱奇，想道：「有其父方有其子，井伯之薦不虛也。」獻茶方罷，蹇丙使童子往門首伺候其父。少頃，童子報曰：「翁歸矣！」<break time="100ms" />　　卻說蹇叔與鄰叟二人，肩隨而至，見門前有車二乘，駭曰：「吾村中安得有此車耶？」蹇丙趨出門外，先道其故。蹇叔同二叟進入草堂，各各相見，敘次坐定。蹇叔曰：「適小兒言吾弟井伯有書，乞以見示！」公子縶遂將書信呈上。蹇叔啟緘觀之。略曰：<break time="100ms" />　　奚不聽兄言，幾蹈虞難。幸秦君好賢，贖奚於牧豎之中，委以秦政。奚自量才智不逮恩兄，舉兄同事。秦君敬慕若渴，特命大夫公子縶布幣奉迎。惟冀幡然出山，以酬生平未足之志。如兄戀戀山林，奚亦當棄爵祿，相從於鳴鹿之鄉矣！<break time="100ms" />　　蹇叔曰：「井伯何以見知於秦君也？」公子縶將為媵逃楚，秦君聞其賢，以五羊皮贖歸始末，敘述一遍。「今蹇君欲爵以上卿，井伯自言不及先生，必求先生至秦，方敢登仕。寡君有不腆之幣，使縶致命。」言訖，即喚左右於車廂中取出徵書禮幣，排列草堂之中。鄰叟俱山野農夫，從未見此盛儀，相顧驚駭，謂公子縶曰：「吾等不知貴人至此，有失迴避。」縶曰：「何出此言？寡君望蹇先生之臨，如枯苗望雨。煩二位老叟相勸一聲，受賜多矣！」二叟謂蹇叔曰：「既邦如此重賢，不可虛貴人來意。」蹇叔曰：「昔虞公不用井伯，以致敗亡。若秦君肯虛心仕賢，一井伯已足。老夫用世之念久絕，不得相從。所賜禮幣，望乞收回，求大夫善為我辭！」公子縶曰：「若先生不往，井伯亦必不獨留。」蹇叔沉吟半晌，嘆曰：「井伯懷才未試，求仕已久，今適遇明主，吾不得不成其志。勉為井伯一行，不久仍歸耕於此耳。」童子報：「鹿蹄已熟。」蹇叔命取床頭新釀，盞之以奉客。公子縶西席，二叟相陪，瓦杯木箸，賓主勸酬，欣然醉飽。不覺天色已晚，遂留縶於草堂安宿。次早，二叟攜樽餞行，依前敘坐。良久，公子縶誇白乙之才，亦要他同至秦邦。蹇叔許之。乃以秦君所贈禮幣，分贈二叟，囑咐看覷家間：「此去不久，便再得相敘。」再吩咐家人：「勤力稼穡，勿致荒蕪。」二叟珍重而別。蹇叔登車，白乙丙為御。公子縶另自一車，並駕而行。夜宿曉馳，將近秦郊，公子縶先驅入朝，參謁了秦穆公，言：「蹇先生已到郊外。其子蹇丙，亦有揮霍之才，臣並取至，以備任使。」穆公大喜，乃命往迎。
    </voice>
</speak>
