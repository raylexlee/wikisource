<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　單說掩餘燭庸引師二萬，水陸並進，圍楚潛邑。潛邑大夫堅守不出，使人入楚告急。時楚昭王新立，君幼臣讒，聞吳兵圍潛，舉朝慌急無措。公子申進曰：「吳人乘喪來伐，若不出兵迎敵，示之以弱，啟其深入之心。依臣愚見，速令左司馬沈尹戍率陸兵一萬救潛，再遣左尹郤宛率水軍一萬，從淮汭順流而下，截住吳兵之後，使他首尾受敵，吳將可坐而擒矣。」昭王大喜，遂用子西之計，調遣二將，水陸分道而行。<break time="100ms" />　　卻說掩餘燭庸正圍潛邑，諜者報：「救兵來到。」二將大驚，分兵一半圍城，一半迎敵。沈尹戍堅壁不戰，使人四下將樵汲之路，俱用石子壘斷。二將大驚。探馬又報：「楚將郤宛引舟師從沙汭塞斷江口。」吳兵進退兩難，乃分作兩寨，為犄角之勢，與楚將相持，一面遣人入吳求救。姬光曰：「臣向者欲徵鄭衛之兵，正為此也。今日遣之，尚未為晚。」王僚乃使慶忌糾合鄭衛。四公子俱調開去了，單留姬光在國。<break time="100ms" />　　伍員乃謂光曰：「公子曾覓利匕首乎？欲用專諸，此其時矣。」光曰：「然。昔越王允常，使歐冶子造劍五枚，獻其三枚於吳，一曰『湛廬』，二曰『磐郢』，三曰『魚腸』。『魚腸』，乃匕首也。形雖短狹，砍鐵如泥。先君以賜我，至今寶之，藏於床頭，以備非常。此劍連夜發光，意者神物欲自試，將飽王僚之血乎？」遂出劍與員觀之，員誇獎不已。即召專諸以劍付之。專諸不待開言，已知光意，慨然曰：「王信可殺也。二弟遠離，公子出使，彼孤立耳，無如我何。但死生之際，不敢自主，候稟過老母，方敢從命。」專諸歸視其母，不言而泣。母曰：「諸何悲之甚也？豈公子欲用汝耶？吾舉家受公子恩養，大德當報，忠孝豈能兩全？汝必亟往，勿以我為念！汝能成人之事，垂名後世，我死亦不朽矣。」專諸猶依依不舍。母曰：「吾思飲清泉，可於河下取之。」專諸奉命汲泉於河，比及回家，不見老母在堂，問其妻。妻對曰：「姑適言困倦，閉戶思臥，戒勿驚之。」專諸心疑，啟牖而入，老母自縊於床上矣。髯仙有詩云：<break time="100ms" />　　　　願子成名不惜身，肯將孝子換忠臣﹔世間盡為貪生誤，不及區區老婦人。<break time="100ms" />專諸痛哭一場，收拾殯殮，葬於西門之外。謂其妻曰：「吾受公子大恩，所以不敢盡死者，為老母也。今老母已亡，吾將赴公子之急。我死，汝母子必蒙公子恩眷，勿為我牽掛。」言畢，來見姬光，言母死之事。光十分不過意，安慰了一番。良久，然後復論及王僚之事。專諸曰：「公子盍設享以來吳王？王若肯來，事八九濟矣。」光乃入見王僚曰：「有庖人從太湖來，新學炙魚，味甚鮮美，異於他炙。請王辱臨下舍而嘗之！」王僚好的是魚炙，遂欣然許諾：「來日當過王兄府上，不必過費。」光是夜預伏甲士於窟室之中，再命伍員暗約死士百人，在外接應。於是大張飲具。<break time="100ms" />　　次早，復請王僚。僚入宮，告其母曰：「公子光具酒相延，得無有他謀乎？」母曰：「光心氣怏怏，常有愧恨之色，此番相請，諒無好意，何不辭之？」僚曰：「辭則生隙﹔若嚴為之備，又何懼哉！」於是被狻猊之甲三重，陳設兵衛，自王宮起，直至光家之門，街衢皆滿，接連不斷。僚駕及門，光迎入拜見。既入席安坐，光侍坐於傍。僚之親戚近信，布滿堂階。侍席力士百人，皆操長戟，帶利刀，不離王之左右。庖人獻饌，皆從庭下搜簡更衣，然後膝行而前，十餘力士握劍夾之以進。庖人置饌，不敢仰視，復膝行而出。光獻觴致敬，忽作唑足，偽為痛苦之狀，乃前奏曰：「光足疾舉發，痛徹心髓，必用大帛纏緊，其痛方止。幸王寬坐須叟，容裹足便出。」僚曰：「王兄請自方便。」光一步一躓，入內潛進窟室中去了。少頃，專諸告進魚炙，搜簡如前。誰知這口魚腸短劍，已暗藏於魚腹之中。力士挾專諸膝行至於王前，用手擘魚以進，忽地抽出匕首，逕椎王僚之胸。手勢去得十分之重，直貫三層堅甲，透出背脊。王僚大叫一聲，登時氣絕。侍衛力士，一擁齊上，刀戟並舉，將專諸剁做肉泥，堂中大亂。姬光在窟室中知已成事，乃縱甲士殺出，兩下交鬥。這一邊知專諸得手，威加十倍，那一邊見王僚已亡，勢減三分。僚眾一半被殺，一半奔逃，其所設軍衛，俱被伍員引眾殺散。奉姬光升車入朝，聚集群臣，將王僚背約自立之罪，宣布國人明白：「今日非光貪位，實乃王僚之不義也。光權攝大位，待季子返國，仍當奉之。」乃收拾王僚屍首，殯殮如禮。又厚葬專諸，封其子專毅為上卿。封伍員為行人之職，待以客禮而不臣。市吏被離舉薦伍員有功，亦升大夫之職。散財發粟，以賑窮民，國人安之。姬光心念慶忌在外，使善走者覘其歸期，姬光自率大兵，屯於江上以待之。慶忌中途聞變，即馳去。姬光乘駟馬追之，慶忌棄車而走，其行如飛，馬不能及。光命集矢射之。慶忌挽手接矢，無一中者。姬光知慶忌必不可得，乃誡西鄙嚴為之備，遂還吳國。又數日，季札自晉歸，知王僚已死，逕往其墓，舉哀成服。姬光親詣墓所，以位讓之，曰：「此祖父諸叔之意也。」季札曰：「汝求而得之，又何讓為？苟國無廢祀，民無廢主，能立者即吾君矣。」光不能強，乃即吳王之位，自號為闔閭。季札退守臣位。（此周敬王五年事也。）札恥爭國之事，老於延陵，終身不入吳國，不與吳事，時人高之。及季札之死，葬於延陵，孔子親題其碑曰：「有吳延陵季子之墓。」史臣有讚云：<break time="100ms" />　　　　貪夫殉利，簞豆見色。《春秋》爭弒，不顧骨肉。孰如季子，始終讓國，堪愧僚光，無慚泰伯。<break time="100ms" />宋儒又論季札辭國生亂，為賢名之玷。有詩云：<break time="100ms" />　　　　只因一讓啟群爭，辜負前人次及情﹔若使延陵成父志，蘇臺麋鹿豈縱橫？
    </voice>
</speak>
