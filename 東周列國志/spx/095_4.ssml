<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　孟嘗君同賓客千餘人，車騎百餘乘，西入咸陽，謁見秦王。秦王降階迎之，握手為歡，道平生相慕之意。孟嘗君有白狐裘，毛深二寸，其白如雪，價值千金，天下無雙。以此為私禮，獻於秦王。秦王服此裘入宮，誇於所幸燕姬。燕姬曰：「此裘亦常有，何以足貴？」秦王曰：「狐非數千歲色不白。今之白裘，皆取狐腋下一片，補綴而成。此乃純白之皮，所以貴重，真無價之珍也。齊乃山東大國，故有此珍服耳。」時天氣尚煖，秦王解裘付主藏吏，吩咐珍藏，以俟進御。擇日將立孟嘗君為丞相。樗里疾忌孟嘗君見用，恐奪其相權，乃使其客公孫奭說秦王曰：「田文，齊族也，今相秦，必先齊而後秦。夫以孟嘗君之賢，其籌事無不中，又加以賓客之眾，而借秦權以陰為齊謀，秦其危矣！」秦王以其言問於樗里疾。疾對曰：「奭言是也。」秦王曰：「然則遣之乎？」疾對曰：「孟嘗君居秦月餘，其賓客千人，盡已得秦鉅細之事，若遣之歸齊，終為秦害，不如殺之。」秦王惑其言，命幽孟嘗君於館舍。涇陽君在齊時，孟嘗君待之甚厚，日具飲食，臨行，復餽以寶器數事，涇陽君甚德之。至是，聞秦王之謀，私見孟嘗君言其事。孟嘗君懼而問計。涇陽君曰：「王計尚未決也。宮中有燕姬者，最得王心，所言必從。君攜有重器，吾為君進於燕姬，求其一言，放君還國，則禍可免矣。」孟嘗君以白璧二雙，託涇陽君獻於燕姬求解。燕姬曰：「妾甚愛白狐裘，聞山東大國有之，若有此裘，妾不惜一言，不願得璧也。」涇陽君回報孟嘗君。孟嘗君曰：「只有一裘，已獻秦王，何可復得？」遍問賓客：「有能復得白狐裘者否？」眾皆束手莫對。最下坐有一客，自言：「臣能得之。」孟嘗君曰：「子有何計得裘？」客曰：「臣能為狗盜。」孟嘗君笑而遣之。客是夜裝束如狗，從竇中潛入秦宮庫藏，為狗吠聲。主藏吏以為守狗，不疑。客伺吏睡熟，取身邊所藏鑰匙，逗開藏櫃，果得白狐裘，遂盜之以出，獻於孟嘗君。孟嘗君使涇陽君轉獻燕姬，燕姬大悅。值與王夜飲方懽，遂進言曰：「妾聞齊有孟嘗君，天下之大賢也！孟嘗君方為齊相，不欲來秦，秦請而致之，不用則已矣，乃欲加誅？夫請人國之相，而無故誅之，又有戮賢之名，妾恐天下賢士，將裹足而避秦也！」秦王曰：「善。」明日御殿，即命具車馬，給驛券，放孟嘗君還齊。孟嘗君曰：「吾僥倖燕姬之一言，得脫虎口，萬一秦王中悔，吾命休矣。」客有善為偽券者，為孟嘗君易券中名姓，星馳而去。至函谷關，夜方半，關門下鑰已久。孟嘗君慮追者或至，急欲出關。關開閉，俱有常期，人定即閉，雞鳴始開。孟嘗君與賓客咸擁聚關內，心甚惶迫。忽聞雞鳴聲自客隊中出。孟嘗君怪而視之，乃下客一人，能效雞聲者。於是群雞盡鳴。關吏以為天且曉，即起驗券開關。孟嘗君之眾，復星馳而去。謂二客曰：「吾之得脫虎口，乃狗盜雞鳴之力也！」眾賓客自愧無功，從此不敢怠慢下坐之客。髯翁有讚曰：<break time="100ms" />　　　　明珠彈雀，不如泥丸﹔白璧療飢，不如壺餐。狗吠裘得，雞鳴關啟﹔雖為聖賢，不如彼鄙。細流納海，累塵成岡﹔用人惟器，匆陋孟嘗。<break time="100ms" />樗里疾聞孟嘗君得放歸國，即趨入朝，見昭襄王曰：「王即不殺田文，亦宜留以為質，奈何遣之？」秦王大悔，即使人馳急傳追孟嘗君，至函谷關，索出客籍閱之，無齊使田文姓名。使者曰：「得無從間道，尚未至乎？」候半日，杳無影響。乃言孟嘗君狀貌及賓客車馬之數。關吏曰：「若然，則今早出關者是矣。」使者曰：「還可追否？」關吏曰：「其馳如飛，今已去百里之遠，不可追也。」使者乃還報秦王。王嘆曰：「孟嘗君有鬼神不測之機，果天下賢士也！」後秦王索狐白裘於主藏吏不得，及見燕姬服之，因叩其故，知其為孟嘗君之客所盜，復嘆曰：「孟嘗君門下，如通都之市，無物不有。吾秦國未有其比！」竟以裘賜燕姬，不罪主藏吏。不知孟嘗君歸國如何，且看下回分解。<break time="100ms" />
    </voice>
</speak>
