<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　後面塵頭又起，乃是荀首、趙同、魏錡、逢伯、鮑癸……一班敗將，陸續逃至。荀首已登舟，不見其子荀罃，使人於岸呼之。有小軍看見荀罃被楚所獲，報知荀首。荀首曰：「吾子既失，吾不可以空返。」乃重復上岸，整車欲行。荀林父阻之曰：「罃已陷楚，往亦無益。」荀首曰：「得他人之子，猶可換回吾子也。」魏錡素與荀罃相厚，亦願同行。荀首甚喜。聚起荀氏家兵，尚有數百人。更兼他平昔恤民愛士，大得軍心，故下軍之眾，在岸者無不樂從，即已在舟中者，聞說下軍荀大夫欲入楚軍尋小將軍，亦皆上岸相從，願效死力。此時一股銳氣，比著全軍初下寨時，反覺強旺。荀首在晉，亦算是數一數二的射手，多帶良箭，撞入楚軍。遇著老將連尹襄老，正在掠取遺車棄仗，不意晉兵猝至，不作准備，被荀首一箭射去，恰穿其頰，倒於車上。公子穀臣看見襄老中箭，馳車來救。魏錡就迎住廝殺。荀首從旁覷定，又復一箭，中其右腕。穀臣負痛拔箭，被魏錡乘勢將穀臣活捉過來，並載襄老之屍。荀首曰：「有此二物，可以贖吾子矣！楚師強甚，不可當也。」乃策馬急馳。比及楚軍知覺，欲追之，已無及矣。<break time="100ms" />　　且說公子嬰齊來攻上軍。士會預料有事，探信最早，先已結陣，且戰且走。嬰齊追及敖山之下，忽聞砲聲大震，一軍殺出，當頭一員大將在車中高叫：「鞏朔在此，等候多時矣！」嬰齊倒吃了一驚。鞏朔接住嬰齊廝殺，約鬥二十餘合，不敢戀戰，保著士會，徐徐而走。嬰齊不捨，再復追來，前面砲聲又起，韓穿起兵來到。偏將蔡鳩居出車迎敵，方欲交鋒，山凹裏砲聲又震，旗旆如雲，大將郤克引兵又至。嬰齊見埋伏甚眾，恐墮晉計，鳴金退師。士會點查將士，並不曾傷折一個人，遂依敖山之險，結成七個小寨，連絡如七星，楚不敢逼。直到楚兵盡退，方纔整旆而還。此是後話。<break time="100ms" />　　再說荀首兵轉河口，林父大兵尚未濟盡，必甚驚皇。卻喜得趙嬰齊渡過北岸，打發空船南來接應。時天已昏黑，楚軍已至邲城。伍參請速追晉師。莊王曰：「楚自城濮失利，貽羞社稷，此一戰可雪前恥矣。晉楚終當講和，何必多殺？」乃下令安營。晉軍乘夜濟河，紛紛擾擾，直亂到天明方止。史臣論荀林父智不能料敵，才不能御將，不進不退，以至此敗，遂使中原伯氣，盡歸於楚，豈不傷哉！有詩云：<break time="100ms" />　　　　閫外元戎無地天，如何裨將敢撓權？舟中掬指真堪痛，縱渡黃河也靦然！<break time="100ms" />　　鄭襄公知楚師得勝，親自至邲城勞軍。迎楚王至於衡雍，僭居王宮，大設筵席慶賀。潘黨請收晉屍，築為「京觀」，以彰武功於萬世。莊王曰：「晉非有罪可討，寡人幸而勝之，何武功之足稱耶？」命軍士隨在掩埋遺骨，為文祭祀河神，奏凱而還。論功行賞，嘉伍參之謀，用為大夫。伍舉、伍奢、伍尚、伍員即其後也。令尹孫叔敖嘆曰：「勝晉大功，出自嬖人，吾當愧死矣！」遂鬱鬱成疾。<break time="100ms" />　　話分兩頭。卻說荀林父引敗兵還見景公，景公欲斬林父。群臣力保曰：「林父先朝大臣，雖有喪師之罪，皆是先穀故違軍令，所以致敗。主公但斬先穀，以戒將來足矣。昔楚殺得臣而文公喜，秦留孟明而襄公懼。望主公赦林父之罪，使圖後效。」景公從其言，遂斬先穀，復林父原職。命六卿治兵練將，為異日報仇之舉。此周定王十年事也。<break time="100ms" />　　定王十二年春三月，楚令尹孫叔敖病篤，囑其子孫安曰：「吾有遺表一通，死後為我達於楚王。楚王若封汝官爵，汝不可受。汝碌碌庸才，非經濟之具，不可濫廁冠裳也。若封汝以大邑，汝當固辭。辭之不得，則可以寢邱為請。此地瘠薄，非人所欲，庶幾可延後世之祿耳。」言畢遂卒。孫安取遺表呈上，楚莊王啟而讀之，表曰：<break time="100ms" />　　　　臣以罪廢之餘，蒙君王拔之相位，數年以來，愧乏大功，有負重任。今賴君王之靈，獲死牖下，臣之幸矣！臣止一子，不肖，不足以玷冠裳。臣之從子薳憑，頗有才能，可任一職。晉號世伯，雖偶敗績，不可輕視。民苦戰鬥已久，惟息兵安民為上。「人之將死，其言也善。」願王察之！<break time="100ms" />莊王讀罷，嘆曰：「孫叔死不忘國，寡人無福，天奪我良臣也！」即命駕往視其殮，撫棺痛哭，從行者莫不垂淚。次日，以公子嬰齊為令尹。召薳憑為箴尹，是為薳氏。莊王欲以孫安為工正，安守遺命，力辭不拜，退耕於野。<break time="100ms" />　　莊王所寵優人孟侏儒，謂之優孟，身不滿五尺，平日以滑稽調笑，取歡左右。一日出郊，見孫安砍下柴薪，自負而歸。優孟迎而問曰：「公子何自勞苦負薪？」孫安曰：「父為相數年，一錢不入私門，死後家無餘財，吾安得不負薪乎？」優孟嘆曰：「公子勉之，王行且召子矣！」乃制孫叔敖衣冠劍履一具，並習其生前言動，摹擬三日，無一不肖，宛如叔敖之再生也。值莊王宴於宮中，召群優為戲。優孟先使他優扮為楚王，為思慕叔敖之狀，自己扮叔敖登場。楚王一見，大驚曰：「孫叔無恙乎？寡人思卿至切，可仍來輔相寡人也。」優孟對曰：「臣非真叔敖，偶似之耳。」楚王曰：「寡人思叔敖不得見，見似叔敖者，亦足少慰寡人之思，卿勿辭，可即就相位。」優孟對曰：「王果用臣，於臣甚願。但家有老妻，頗能通達世情，容歸與老妻商議，方敢奉詔。」乃下場，復上曰：「臣適與老妻議之，老妻勸臣勿就。」楚王問曰：「何故？」優孟對曰：「老妻有村歌勸臣，臣請歌之！」遂歌曰：
    </voice>
</speak>
