<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        第一回　　　周宣王聞謠輕殺　　杜大夫化厲鳴寃
    </voice>
    <voice name="zh-HK-WanLungNeural">
        <break time="100ms" />　　詞曰：<break time="100ms" />道德三皇五帝，功名夏后、商、周；<break time="100ms" />英雄五霸鬧春秋，頃刻興亡過手！<break time="100ms" />青史幾行名姓，北邙無數荒邱；<break time="100ms" />前人田地後人收，說甚龍爭虎鬬。<break time="100ms" />第一回　周宣王聞謠輕殺　杜大夫化厲鳴寃<break time="100ms" />　　話說周朝自武王伐紂，即天子位，成、康繼之，那都是守成令主。又有周公、召公、畢公、史佚等一班賢臣輔政，真個文修武偃，物阜民安。自武王八傳至於夷王，覲禮不明，諸侯漸漸強大。到九傳厲王，暴虐無道，為國人所殺。此乃千百年民變之始。又虧周、召二公同心協力，立太子靖為王，是為宣王。那一朝天子，却又英明有道，任用賢臣方叔、召虎、尹吉甫、申伯、仲山甫等，復修文、武、成、康之政，周室赫然中興。有詩為證：<break time="100ms" />夷、厲相仍政不綱，任賢圖治賴宣王。<break time="100ms" />共和若沒中興主，周曆安能八百長！<break time="100ms" />　　却說宣王雖說勤政，也到不得武王丹書受戒，戶牖置銘；雖說中興，也到不得成、康時教化大行，重譯獻雉。至三十九年，姜戎抗命，宣王御駕親征，敗績於千畝地名，在遼州城東南，車徒大損。思為再舉之計，又恐軍數不充，親自料民於太原。那太原，即今固原州，正是鄰近戎、狄之地。料民者，將本地戶口按籍查閱，觀其人數之多少，車馬粟芻之饒乏，好做准備，徵調出征。太宰仲山甫進諫不聽。後人有詩云：<break time="100ms" />犬彘何須辱劍鋩？隋珠彈雀總堪傷！<break time="100ms" />皇威褻盡無能報，枉自將民料一場。<break time="100ms" />　　再說宣王在太原料民回來，離鎬京不遠，催趲車輦，連夜進城。忽見市上小兒數十為羣，拍手作歌，其聲如一。宣王乃停輦而聽之。歌曰：<break time="100ms" />月將升，日將沒；檿弧箕箙，幾亡周國。<break time="100ms" />宣王甚惡其語。使御者傳令，盡拘衆小兒來問。羣兒當時驚散，止拿得長幼二人，跪於輦下。宣王問曰：「此語何人所造？」幼兒戰懼不言。那年長的答曰：「非出吾等所造。三日前，有紅衣小兒，到於市中，教吾等念此四句，不知何故，一時傳遍，滿京城小兒不約而同，不止一處為然也。」宣王問曰：「如今紅衣小兒何在？」答曰：「自教歌之後，不知去向。」宣王嘿然良久，叱去兩兒，即召司市官分付傳諭禁止：「若有小兒再歌此詞者，連父兄同罪。」當夜回宮無話。
    </voice>
</speak>
