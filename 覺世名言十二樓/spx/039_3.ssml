<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　予謂：此番捐助，不虧太史，不虧縣令，獨獨虧了諸公，為呆叟者不可不知感激。何也？大史善於聞過，縣令工於謀野，其取償於呆叟者，不啻什百，豈止三分之一而已哉！其餘諸老，既乏聞過之虛衷，義無謀野之實意，不過於高談闊論之時，增一酒朋詩客而已。所以出一分失一分，助一股折一股。俗語云「施恩不望報」，惟諸老能之。<break time="100ms" />　　若太史、縣令二公，皆居奇射利之尤者也。然又不得不謂之仗義。可見名實兼收之事，惟禮賢下士一節足以資之，較積德於冥冥之中、俾後世子孫食其報者，尚有遲早賒現之別耳！<break time="100ms" />
    </voice>
</speak>
