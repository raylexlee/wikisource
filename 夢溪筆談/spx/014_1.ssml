<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        卷十三　權智
    </voice>
    <voice name="zh-HK-WanLungNeural">
        <break time="100ms" /><break time="100ms" />陵州鹽井，深五百餘尺，皆石也。上下甚寬廣，獨中間稍狹，謂之杖鼓腰。舊自吉底用柏木為榦，上出井口，自木榦垂綆而下，方能至水。井側設大車絞之。歳久，井榦摧敗，屢欲新之，而井中陰氣襲人，入者輒死，無緣措手。惟侯有雨入井，則陰氣隨雨而下，稍可施工，雨睛復止。後有人以一木盤，滿中貯水，盤底為小竅，釃水一如雨點，設於井上，謂之雨盤，令水下終日不絕。如此數月，井榦為之一新，而陵井之利復舊。<break time="100ms" />世人以竹、木、牙、骨之類為叫子，置人喉中吹之，能作人言，謂之「顙叫子」。嘗有病瘖者，為人所若，煩冤無以自言。聽訟者試取叫子令顙之，作聲如傀儡子。粗能辯其一二，其冤獲申。此亦可記也。<break time="100ms" />《莊子》曰：「畜虎者不與全物、生物。」此為誠言。嘗有人善調山鷓，使之鬥，莫可與敵。人有得其術者，每食則以山鷓皮裹肉哺之，久之，望見其鷓，則欲搏而食之。此以所養移其性也。<break time="100ms" />寶元中，党項犯塞，時新募萬勝軍，未習戰陳，遇寇多北。狄青為將，一日盡取萬勝旗付虎冀軍，使之出戰。虜望其旗，易之，全軍徑趨，為虎翼所破，殆無遺類。又青在涇、原，嘗以寡當眾，度必以奇勝。預戒軍中，盡舍弓弩，皆執短兵器。令軍中：聞鉦一聲則止；再聲則嚴陣而陽卻；鉦聲止則大呼而突之。士卒皆如其教。才遇敵，未接戰，遽聲鉦，士卒皆止；再聲，皆卻。虜人大笑，相謂曰：「孰謂狄天使勇？」時虜人謂青為「天使」鉦聲止，忽前突之，虜兵大亂，相蹂踐死者，不可勝計也。<break time="100ms" />狄青為樞密副使，宣撫廣西。時儂智高昆侖關。青至賓州，值上元節，令大張燈燭，首夜燕將佐，次夜燕從軍官，三夜饗軍校。首夜樂飲徹曉。次夜二鼓時，青忽稱疾，暫起如內。久之，使人諭孫元規，令暫主席行酒，少服藥乃出，數使人勤勞座客，至曉，各未敢退。忽有馳報者雲，是夜三鼓，青已奪昆侖矣。<break time="100ms" />曹南院知鎮戎軍日，嘗出戰爭小捷，虜兵引去。瑋偵虜兵起遠，乃驅所掠牛羊輜重，緩驅而還，頗失部伍。其下憂之，言於瑋曰：「牛羊無用，徒縻軍，若棄之，整眾而歸。」瑋不答，使人侯。虜兵去數十里，聞瑋利牛羊而師不整，遽襲之。瑋愈緩，行得地利處，乃止以待之。虜軍將至近，使人謂之曰：「蕃軍遠來，幾甚疲。我不欲乘人之怠，請休憩士馬，少選決戰。」虜方苦疲甚，皆欣然，嚴軍歇良久。瑋又使人諭之：「歇定可相馳矣。」於是各鼓軍而進一戰大破虜師，遂棄牛羊而還。徐謂其下曰：「吾知虜已疲，故為貪利認誘之。此其復來，幾行百里矣，若乘銳便戰，猶有勝負。遠行之人若小憩，則足痹不能立，人氣亦闌，吾以此取之。」<break time="100ms" />余友人有任術者，嘗為延州臨真尉，攜家出宜秋門。是時茶禁甚嚴。家人懷越茶數斤，稠人中馬驚，茶忽墜地。其人陽驚，回身以鞭指城門鴟尾。市人莫測，皆隨鞭所指望之，茶囊已碎於埃壤矣。監司嘗使治地訟，其地多山，嶮不可登，由此數為訟者所欺。乃呼訟者告之曰：「吾不忍盡爾，當貰爾半。爾所有之地，兩畝止供一畝，慎不可欺，欺則盡覆入官矣。」民信之，盡其所有供半。既而指一處覆之，文致其參差處，責之曰：「我戒爾無得欺，何為見負？今盡入爾田矣。」凡供一畝者，悉作兩畝收之，更無一犂得隱者。其權數多此類。其為人強毅恢廓，亦一時之豪也。<break time="100ms" />王元澤數歳時，客有以一麞一鹿同籠以問雱：「何者是麞，何者是鹿？」雱實未識，良久對曰：「麞邊者是鹿，鹿邊者是麞。」客大奇之。<break time="100ms" />濠州定遠縣一弓手，善用矛，遠近皆伏其能。有一偷，亦善擊剌，常蔑視官軍，唯與此弓手不相下，曰：「見必與之決生死。」一日，弓手者因事至村步，適值偷在市飲灑，勢不可避，遂曳矛而鬥。觀者如堵墻。久之，各未能進。弓手者忽謂偷曰：「尉至矣。我與爾皆健者，汝敢與我尉馬前決生死乎？」偷曰：「喏。」弓手應聲刾之，一舉而斃，蓋乘其隙也。又有人曾遇強寇鬥，矛刃方接，寇先含水滿口，噀其面。其人愕然，刃已揕胸。後有一壯士復與寇遇，已先知睷水之事。寇復用之，水才出口，矛已洞頸。蓋已陳芻狗，其機已泄，恃勝失備，反受其害。<break time="100ms" />陜西因洪水下大石，塞山澗中，水遂橫流為害。石之大有如屋者，人力不能去，州縣患之。雷簡夫為縣令，乃使人各於石下穿一穴，度如石大，挽石人穴窖之，水患遂息也。<break time="100ms" />熙寧中，高麗人貢，所經州縣，悉要地圖，所至皆造送，山川道路，形熱險易，無不備載，至揚州，牒州取地圖。是時丞相陳秀公守揚，紿使者欲盡見兩浙所供供圖，仿其規模供造。及圖至，都聚而焚之，具以事聞。<break time="100ms" />狄青戍涇原日，嘗與虜戰，大勝，追奔數里。虜忽壅遏山踴，知其前必遇險。士卒皆欲奮擊。青遽鳴鉦止之，虜得引去。驗其處，果臨深澗，將佐皆侮不擊。青獨曰：「不然。奔亡之虜，忽止而拒我，安知非謀？軍已大勝，殘寇不足利，得之無所加重；萬一落其術中，存亡不可知。寧悔不擊，不可悔不止。」青後平嶺寇，賊帥儂智高兵敗奔邕州，其下皆欲窮其窟穴。青亦不從，以謂趨利乘勢，入不測之城，非大將軍。智高因而獲免。天下皆罪青不入邕州，脫智高於垂死。然青之用兵，主勝而已。不求奇功，故未嘗大敗。計功最多，卒為名將。譬如弈棋，已勝敵可止矣，然猶攻擊不已，往往大敗。此青之所戒也，臨利而能戒，乃青之過人處也。
    </voice>
</speak>
