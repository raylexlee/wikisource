<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />河中府鸛雀樓，三層，前瞻中條，下瞰大河。唐人留詩者甚多，唯李益、王之渙、暢當三篇能狀其景。李益詩曰：「鸛雀樓西百尺墻，汀洲雲樹共茫茫。漢家簫鼓隨流水，魏國山河半夕陽。事去千年猶恨速，秋來一日即知長。風煙並在思歸處，遠目非春亦自傷。」王之渙詩曰：「白日依山盡，黃河入海流。欲窮千里目，更上一層樓。」暢當詩曰：「迥臨飛鳥上，高出世塵間，天勢圍平野，河流入斷山。」<break time="100ms" />慶曆間，余在金陵，有饔人以一方石鎮肉，視之，若有鐫刻。試取石洗濯，乃宋海陵王墓銘[1]，謝朓撰並書。其字如鐘繇，極可愛。余攜之十餘年，文思副使夏元昭借去，遂託以墜水，今不知落何處。此銘朓集中不載，今錄於此：「中樞誕聖，膺歷受命，於穆二祖，天臨海鏡。顯允世宗，溫文著性。三善有聲，四國無競。嗣德方衰，時唯介弟。景祚雲及，多難攸啟。載驟軨獵，高辟代邸。庶辟欣欣，威儀濟濟。亦既負扆，言觀帝則。正位恭已，臨朝淵嘿。虔思寶締，負荷非克，敬順天人，高遜明德。西光已謝，東龜又良。龍纛夕儼，葆挽晨鏘。風搖草色，日照松光。春秋非我，晚夜何長。」<break time="100ms" />與棘相類，皆有刺。獨生，高而少橫枝；棘列生，痹而成林；以此為別，其文皆從朿音刺，木芒刺也。朿而相戴立生者也。朿而相比橫生者棘也。不識二物者，觀文可辯。<break time="100ms" />金陵人胡恢博物強記，善篆隸，臧否人物，坐法失官十餘年，潦倒貧困，赴選集於京師。是時韓魏公當國，恢獻小詩自達，其一聯曰：「建業開山千里遠，長安風雪一家寒。」魏公深憐之，令篆太學石經。因此得復官，任華州推官而卒。<break time="100ms" />熙寧六年，有司言日當蝕四月朔。上為徹膳，避正殿。一夕微雨，明日不見日蝕，百官入賀，是日有皇子之慶。蔡子正為樞密副使，獻詩一首，前四句曰：「昨夜薰風入舜韶，君王未御正衙朝。陽輝已得前星助，陰沴潛隨夜雨消。」其敘四月一日避殿、皇子慶誕、雲陰不見日蝕，四句盡之。當時無能過之者。<break time="100ms" />歐陽文忠好推挽後學。王向少時為三班奉職，幹當滁州一鎮，時文忠守滁州。有書生為學子不行束脩，自往詣之，學子閉門不接。書生訟於向，向判其牒曰：「禮聞來學，不聞往教。先生既已自屈，弟子寧不少高？盍二物以收威，豈兩辭而造獄？」書生不直向判，徑持牒以見歐公。公一閱，大稱其才，遂為之延譽獎進，成就美名，卒為聞人。<break time="100ms" />註<break time="100ms" />↑ 當為「齊海陵王墓銘」之誤。<break time="100ms" />
    </voice>
</speak>
