<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        卷二十四　雜誌一
    </voice>
    <voice name="zh-HK-WanLungNeural">
        <break time="100ms" /><break time="100ms" />雜誌一<break time="100ms" />延州今有五城，說者以謂舊有東西二城，夾河對立；高萬興典郡，始展南北東三關城。余因讀杜甫詩云：「五城何迢迢，迢迢隔河水。」「延州秦北戶，關防猶可倚。」乃知天寶中已有五城矣。<break time="100ms" />鄜、延境內有石油，舊說「高奴縣出脂水」，即此也。生於水際，沙石與泉水相雜，惘惘而出，土人以雉尾甃之，用采入缶中。頗似淳漆，然之如麻，但煙甚濃，所沾幄幕皆黑。余疑其煙可用，試掃其煤以為墨，黑光如漆，松墨不及也，遂大為之，其識文為「延川石液」者是也。此物後必大行於世，自余始為之。蓋石油至多，生於地中無窮，不若松木有時而竭。今齊、魯間松林盡矣，漸至太行、京西、江南，松山大半皆童矣。造煤人蓋未知石煙之利也。石炭煙亦大，墨人衣。余戲為《延州詩》云：「二郎山下雪紛紛，旋卓穹廬學塞人。化盡素衣冬未老，石煙多似洛陽塵。」<break time="100ms" />解州鹽澤之南，秋夏間多大風，謂之「鹽南風」，其勢發屋拔木，幾欲動地，然東與南皆不過中條，西不過席張鋪，北不過鳴條，縱廣止於數十里之間。解鹽不得此風不冰，蓋大鹵之氣相感，莫知其然也。又汝南亦多大風，雖不及鹽南之厲，然亦甚於他處，不知緣何如此？或云：「自城北風穴山中出。」今所謂風穴者已夷以矣，而汝南自若，了知非有穴也。方諺云：「汝州風，許州蔥。」其來素矣。<break time="100ms" />昔人文章用北狄事，多言黑山。黑山在大幕之北，今謂之姚家族，有城在其西南，謂之慶州。余奉使，嘗帳宿其下。山長數十里，土石皆紫黑，似今之磁石。有水出其下，所謂黑水也。胡人言黑水原下委高，水曾逆流。余臨視之，無此理，亦常流耳。山在水之東。大底北方水多黑色，故有盧龍郡。北人謂水為龍，盧龍即黑水也。黑水之西有連山，謂之夜來山，極高峻。契丹墳墓皆在山之東南麓，近西有遠祖射龍廟，在山之上，有龍舌藏於廟中，其形如劍。山西別是一族，尤為勁悍，唯啖生肉血，不火食，胡人謂之「山西族」，北與「黑水胡」、南與「達靼」接境。<break time="100ms" />余姻家朝散郎王九齡常言：其祖貽永侍中，有女子嫁諸司使夏偕，因病危甚，服醫朱嚴藥，遂差。貂蟬喜甚，置酒慶之。女子於坐間求為朱嚴奏官，貂蟬難之，曰：「今歳恩例已許門醫劉公才，當候明年。」女子乃哭而起，徑歸不可留。貂蟬追謝之，遂召公才，諭以女子之意，輟是歳恩命以授朱嚴。制下之日而嚴死。公才乃囑王公曰：「朱嚴未受命而死，法容再奏。」公然之，再為公才請。及制下，公才之尉氏縣，使人召之。公才方飲酒，聞得官，大喜，遂暴卒。一四門助教，而死二醫。一官不可妄得，況其大者乎。<break time="100ms" />趙韓王治第，麻搗錢一千二百余貫，其他可知。蓋屋皆以板為笪，上以方磚甃之，然後布瓦，至今完壯。塗壁以麻搗土，世俗遂謂塗壁麻為麻搗。<break time="100ms" />契丹北境有跳兔，形皆兔也，但前足才寸許，後足幾一尺。行則用後足跳，一躍數尺，止則蹶然撲地。生於契丹慶州之地大莫中。余使虜日，捕得數兔持歸。蓋《爾雅》所謂劂兔也，亦日「蛩蛩巨驢」也。<break time="100ms" />蟭蟟之小而綠色者，北人謂之螓，即《詩》所謂「螓首蛾眉」者也，取其頂深且方也。又閩人謂大蠅為胡螓，亦螓之類也。<break time="100ms" />北方有白雁，似雁而小，色白，秋深則來。白雁至則霜降，河北人謂之「霜信」。杜甫詩云：「故國霜前白雁來。」即此也。<break time="100ms" />熙寧中，初行淤田法。論者以謂《史記》所載：「涇水一斛，其泥數斗，且糞且溉，長我禾黍。」所謂「糞」，即「淤」也。余出使至宿州，得一石碑，乃唐人鑿六陟門，發汴水以淤下澤，民獲其利，刻石以頌刺史之功。則淤田之法，其來蓋久矣。<break time="100ms" />余奉使河北，邊太行而北，山崖之間，往往銜螺蚌殼及石子如鳥卵者，橫亙石壁如帶。此乃昔之海濱，今東距海已近千里。所謂大陸者，皆濁泥所湮耳。堯殛鯀於羽山，舊說在東海中，今乃在平陸。凡大河、漳水、滹沱、涿水、桑乾之類，悉是濁流。今關、陜以西，水行地中，不減百余尺，其泥歳東流，為大陸之土，此理必然。<break time="100ms" />唐李翺為《來南錄》云：「自淮沿流，至於高郵，乃泝至於江。」《孟子》所謂「決汝、漢，排淮、泗而注之江。」則淮、泗固嘗入江矣。此乃禹之舊跡也。熙寧中，曾遣使按圖求之，故道宛然。但江、淮已深，其流無復能至高郵耳。<break time="100ms" />余中表兄李善勝，曾與數年輩煉朱砂為丹。經歳余，因沐砂再入鼎，誤遺下一塊，其徒丸服之，遂發懵冒，一夕而斃。朱砂至涼藥，初生嬰子可服，因火力所變，遂能殺人。以變化相對言之，既能變而為大毒，豈不能變而為大善？既能變而殺人，則宜有能生人之理，但未得其術耳。以此和神仙羽化之方，不可謂之無，然亦不可不戒也。
    </voice>
</speak>
