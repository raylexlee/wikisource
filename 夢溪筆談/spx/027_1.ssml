<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        卷二十六　藥議
    </voice>
    <voice name="zh-HK-WanLungNeural">
        <break time="100ms" /><break time="100ms" />藥議<break time="100ms" />古方言「雲母粗服，則著人肝肺不可去」。如枇杷、狗脊毛不可食，皆云「射入肝肺」。世俗似此之論甚多，皆謬說也。又言「人有水喉、食喉、氣喉」者，亦謬說也。世傳《歐希範真五臟圖》，亦畫三喉，蓋當時驗之不審耳。水與食同咽，豈能就口中遂分入二喉？人但有咽、有喉二者而已。咽則納飲食，喉則通氣。咽則咽入胃脘，次入胃中，又次入廣腸，又次入大小腸；喉則下通五臟，為出入息。五臟之含氣呼吸，正如治家之鼓韝。人之飲食藥餌，但自咽入腸胃，何嘗能至五臟？凡人之肌骨、五臟、腸胃雖各別，其入腸之物，英精之氣味，皆能洞達，但滓穢即入二腸。凡人飲食及服藥既入腸，為真氣所蒸，英精之氣味，以至金石之精者，如細妍硫黃、朱砂、乳石之類，凡能飛走融結者，皆隨真氣洞達肌骨，猶如天地之氣，貫穿金石土木，曾無留礙。自餘頑石草木，則但氣味洞達耳。及其勢盡，則滓穢傳入大腸，潤濕滲入小腸，此皆敗物，不復能變化，惟當退洩耳。凡所謂某物入肝，某物入腎之類，但氣味到彼耳，凡質豈能至彼哉？此醫不可不知也。<break time="100ms" />余集《靈苑方》，論雞舌香以為丁香母，蓋出陳氏《拾遺》。今細考之，尚未然。按《齊民要術》云：「雞舌香，世以其似丁子，故一名丁子香。」即今丁香是也。《日華子》云：「雞舌香，治口氣。」所以三省故事，郎官日含雞舌香，欲其奏事對答，其氣芬芳。此正謂丁香治口氣，至今方書為然。又古方五香連翹湯用雞舌香，《千金》五香連翹湯無雞舌香，卻有丁香，此最為明驗。《新補本草》又出丁香一條，蓋不曾深考也。今世所用雞舌香，乳香中得之，大如山茱萸，剉開，中如柿核，略無氣味。以治疾，殊極乘謬。<break time="100ms" />舊說有「藥用一君、二臣、三佐、五使」之說。其意以謂藥雖眾，主病者專在一物，其他則節級相為用，大略相統制，如此為宜，不必盡然也。所謂君者，主此一方者，固無定物也。《藥性論》乃以眾藥之和厚者定以為君，其次為臣、為佐，有毒者多為使，此謬說也。設若欲攻堅積，如巴豆輩，豈得不為君哉！<break time="100ms" />金罌子止遺洩，取其溫且澀也。世之用金罌者，待其紅熟時，取汁熬膏用之，大誤也。紅則味甘，熬膏則全斷澀味，都失本性。今當取半黃時采，乾，搗末用之。<break time="100ms" />湯、散、丸，各有所宜。古方用湯最多，用丸、散者殊少。煮散古方無用者，唯近世人為之。本體欲達五臟四肢得莫如湯，欲留膈胃中者莫如散，久而後散者莫如丸。又無毒者宜湯，小毒者宜散，大毒者須用丸。又欲速者用湯，稍緩者用散，甚緩者用丸。此其大概也。近世用湯者全少，應湯者皆用煮散。大率湯劑氣勢完壯，力與丸、散倍蓰。煮散者一啜不過三五錢極矣，比功較力，豈敵湯勢？然湯既力大， 則不宜有失消息。用之全在良工，難可定論拘也。<break time="100ms" />古法采草藥多用二月、八月，此殊未當。但二月草已芽，八月苗未枯，采掇者易辯識耳，在藥則未為良時。大率用根者，若有宿根，須取無莖葉時采，則津澤皆歸其根。欲驗之，但取蘆菔、地黃輩觀，無苗時采，則實而沉；有苗時采，則虛而浮。其無宿根者，即候苗成而未有花時采，則根生已足而又未衰。如今之紫草，未花時采，則根色鮮澤；花過而采，則根色黯惡，此其效也。用葉者取葉初長足時，用芽者自從本說，用花者取花初敷時，用實者成實時采。皆不可限以時月。緣土氣有早晚，天時有愆伏。如平地三月花者，深山中則四月花。白樂天《遊大林寺》詩云：「人間四月芳菲盡，山寺桃花始盛開。」蓋常理也，此地勢高下之不同也。始筀竹筍，有二月生者，有三四月生者，有五月方生者，謂之晚筀；稻有七月熟者，有八九月熟者，有十月熟者，謂之晚稻。一物同一畦之間，自有早晚，此物性之不同也。嶺、嶠微草，淩冬不雕，並、汾喬木，望秋先隕；諸越則桃李冬實，朔漠則桃李夏榮，此地氣之不同。一畝之稼，則糞溉者先牙；一丘之禾，是後種者晚實，此人力之不同也。豈可一切拘以定月哉！<break time="100ms" />《本草註》：「橘皮味苦，柚皮味甘」。此誤也。柚皮極苦，不可向口，皮甘者乃橙耳。<break time="100ms" />按《月令》：「冬至麋角解，夏至鹿角解」。陰陽相反如此。今人用麋、鹿茸作一種，殆疏也。又的刺麋、鹿血以代茸，云「茸亦血耳」，此大誤也。竊詳古人之意，凡含血之物，肉差易長，其次筋難長，最後骨難長。故人自胚胎至成人，二十年骨髓方堅。唯麋角自生至堅，無兩月之久，大者乃重二十餘斤，其堅如石。計一晝夜須生數兩。凡骨之頓成生長，神速無甚於此。雖草木至易生者，亦無能及之。此骨血之至強者，所以能補骨血，堅陽道，強精髓也。頭者諸陽之會，眾陽之聚，上鐘於角，豈可與凡血為比哉！麋茸利補陽，鹿茸利補陰。凡用茸，無樂大嫩。世謂之「茄子茸」，但珍其難得耳，其實少力。堅者又太老。唯長數寸，破之肌如朽木，茸端如瑪瑙、紅玉者，最善。又北方戎狄中有麋、麖、麈。駝鹿極大而色蒼，尻黃而無斑，亦鹿之類。角大而有文，瑩瑩如玉，其茸亦可用。<break time="100ms" />枸杞，陜西極邊生者，高丈餘，大可作柱，葉長數寸，無刺，根皮如厚樸，甘美異於他處者。《千金翼》云：「甘州者為真，葉厚大者是。」大體出河西諸郡。其次江池間圩埂上者。實圓如櫻桃，全少核。暴乾如餅，極膏潤有味。<break time="100ms" />「淡竹」對「苦竹」為文。除苦竹外，悉謂之淡竹，不應別有一品謂之淡竹。後人不曉，於《本草》內別疏淡竹為一物。今南人食筍有苦筍、淡筍兩色，淡筍即淡竹也。
    </voice>
</speak>
