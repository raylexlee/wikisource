<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        卷十九　器用
    </voice>
    <voice name="zh-HK-WanLungNeural">
        <break time="100ms" /><break time="100ms" />禮書所載黃彜，乃畫人目為飾，謂之「黃目」。余遊關中，得古銅黃彜，殊不然。其刻畫甚繁，大體似繆篆，又如闌盾間所畫回波曲水之文。中間有二目，如大彈丸，突起。煌煌，所謂黃目也。視其文，髣髴有牙角口吻之象。或說黃目乃自是一物。又余昔年在姑熟王敦城下土中得一銅鉦，刻其底日「諸葛士全茖茖鳴鉦。」茖即古落字也，此部落之落。士全，部將名耳。鉦中間鑄一物，有角，羊頭；其身亦如篆文，如今時術土所畫符。傍有兩字，乃大篆「飛廉」字，篆文亦古怪；則鉦間所圖，蓋飛廉也。飛廉，神獸之名。淮南轉運使韓持正也有一鉦。所圖飛廉及篆字，與此亦同。以此驗之，則黃目疑亦是一物。飛廉之類，其形狀如字非字，如畫非畫，恐古人別有深理。大底先王之器，皆不苟為。昔夏後鑄鼎以知神姦，殆亦此類。恨未能深究其理，必有所謂。或日：「《禮圖》樽彜，皆以木為之，未聞用銅者。」此亦未可質，如今人得古銅樽者極多，安得言無？如《禮圖》「甕以瓦為之」，《左傳》卻有謠甕；律以竹為之，晉時舜祠下乃發得玉律。此亦無常法。如蒲穀壁，《禮圖》悉作草稼之象，今世人發古冢得蒲璧，乃刻文蓬蓬如蒲花敷時；穀壁如粟粒耳。則《禮圖》亦未可為據。<break time="100ms" />禮書言罍畫雲雷之象，然莫知雷作何狀。今祭器中畫雷，有作鬼神伐鼓之象，此甚不經。余嘗得一古銅罍，環其腹皆有畫，正如人間屋梁所畫曲水。細觀之，乃是雲、雷相間為飾，乃所謂雲、雷之象也。今《漢書》罍字作𦉩，蓋古人此飾罍，後世自失傳耳。<break time="100ms" />唐人詩多有言吳鉤者。吳鉤，刀名也，刃彎。今南蠻用之，謂之葛黨刀。<break time="100ms" />古法以牛革為矢服，臥則以為枕。取其中虛，附地枕之，數里內有人馬聲，則皆聞之。蓋虛能納聲也。<break time="100ms" />鄆州發地得一銅弩機。甚大，制作極工。其側有刻文日：「臂師虞士，牙師張柔。」史傳無此色目人，不知何代物也。<break time="100ms" />熙寧中，李定獻偏架弩，似弓而施榦鐙。以鐙距地而張之，射三百步，能洞重紮，謂之「神臂弓」，最為利器，李定本党項羌酋，自投歸朝廷，官至防團而死，諸子皆以驍勇雄於西邊。<break time="100ms" />古劍有沈盧、魚腸之名，沈音湛。沈盧謂其湛湛然黑色也。古人以劑鋼為刃，柔鐵不莖榦；不爾則多斷折。劍之鋼者，刃多毀缺，巨闕是也。故不可純用劑鋼。魚腸即今蟠鋼劍也，又謂之松文。取諸魚燔熟，褫去脅，視見其腸，正如今之蟠鋼劍文也。<break time="100ms" />濟州金鄉縣發一古塚，乃漢大司徒朱鮪墓，石壁刻人物、祭器、樂架之類。人之衣冠多品，有如今之襆頭者，巾額皆方，悉如今制，但無腳耳。婦人亦有如今之垂肩冠者，如近年所服角冠，兩翼抱面，下垂及肩，略無小異。人情不相遠，千餘年前冠服已嘗如此。其祭器亦有類今之食器者。<break time="100ms" />古人鑄鑑，鑑大則平，鑑小則凸。凡鑑窪則照人而大，凸則照人面小。小鑑不能全視人面，故令微凸，收人面令小，則鑑雖小而能全納人面，仍復量鑑之小大，增損高下，常令人面與鑑大小相若。此工之巧智，後人不能造。比得古鑑，皆刮磨令平，此師曠所以傷知音也。<break time="100ms" />長安故宮闕前，有唐肺石尚在。其制如佛寺所擊響石而甚大，可長八九尺，形如垂肺，亦有款誌，但漫剝不可讀。按《秋官大司寇》：「以肺石達窮民。」原其義，乃伸冤者擊之，立其下，然後土聽其辭，如今之撾登聞鼓也。所以肺形者，便於垂。又肺主聲，聲所以達其冤也。<break time="100ms" />熙寧中，嘗發地得大錢三十餘千文，皆「順天」「得一」。當時在庭皆疑古無「得一」年號，莫知何代物。余按《唐書》，史思明僭號鑄「順天」「得一」錢。「順天」其偽年號，「得一」特以名鑄錢耳，非年號也。<break time="100ms" />世有透光鑑，鑑背有銘文，凡二十字，字極古，莫能讀。以鑑承日光，則背文及二十字，皆透在屋壁上，了了分明。人有原其理，以謂鑄時薄處先冷，唯背文上差厚，後冷而銅縮多。文雖在背，而鑑面隱然有跡，所以於光中現。余觀之，理誠如是。然余家有三鑑，又見他家所藏，皆是一樣，文畫銘字無纖異者，形制甚古。唯此一樣光透，其他鑑雖至薄者皆莫能透。意古人別自有術。<break time="100ms" />余頃年在海州，人家穿地得一弩機，其望山甚長，望山之側為小矩，如尺之有分寸。原其意，以目注鏃端，以望山之度擬之，準其高下，正用算家勾股法也。《太甲》曰：「往省括於度則釋。」疑此乃度也。漢陳王寵善弩射，十發十中，中皆同處，其法以「天覆地載，參連為奇，三微三小。三微為經，三小為緯，要在機牙。」其言隱晦難曉。大意天覆地載，前後手勢耳；參連為奇，謂以度視鏃，以鏃視的，參連如衡，此正是勾股度高深之術也；三經、三緯，則設之於堋，以誌其高下左右耳。余嘗設三經、三緯，以鏃注之發矢，亦十得七八。設度於機，定加密矣。<break time="100ms" />余於關中得一銅匜，其臂有刻文二十字日：「律人衡蘭注水匜，容一升。始建國元年一月癸卯造。」皆小篆。律人當是官名。《王莽傳》中不載。
    </voice>
</speak>
