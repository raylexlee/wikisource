<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        卷二十　神奇
    </voice>
    <voice name="zh-HK-WanLungNeural">
        <break time="100ms" /><break time="100ms" />神奇<break time="100ms" />世人有得雷斧、雷楔者，云：「雷神所墜，多於震雷之下得之。」而未嘗親見。元豐中，予居隨州，夏月大雷震一木折，其下乃得一楔，信如所傳。凡雷斧多以銅鐵為之；楔乃石耳，似斧而無孔。世傳雷州多雷，有雷祠在焉，其間多雷斧、雷楔。按《圖經》，雷州境內有雷、擎二水，雷水貫城下，遂以名州。如此，則「雷」自是水名，言「多雷」乃妄也。然高州有電白縣，乃是鄰境，又何謂也？<break time="100ms" />越州應天寺有鰻井，在一大磐石上，其高數丈，井才方數寸，乃一石竅也，其深不可知，唐徐浩詩云：「深泉鰻井開。」即此也，其來亦遠矣。鰻時出遊，人取之置懷袖間，了無驚猜。如鰻而有鱗，兩耳甚大，尾有刃跡。相傳云：「黃巢曾以劍佛之。」凡鰻出遊，越中必有水旱疫癘之災，鄉人常以此候之。<break time="100ms" />治平元年，常州日禺時，天有大聲如雷，乃一大星，幾如月，見於東南。少時而又震一聲，移著西南。又一震而墜在宜興縣民許氏園中。遠近皆見，火光赫然照天，許氏藩籬皆為所焚。是時火息，視地中有一竅如杯大，極深。下視之，星在其中，熒熒然。良久漸暗，尚熱不可近。又久之，發其竅，深三尺餘，乃得一圓石，猶熱，其大如拳，一頭微銳，色如鐵，重亦如之。州守鄭伸得之，送潤州金山寺，至今匣藏，遊人到則發視。王無咎為之傳甚詳。<break time="100ms" />山陽有一女巫，其神極靈。予伯氏嘗召問之，凡人間物，雖在千里之外，問之皆能言。乃至人中心萌一意，已能知之。坐客方弈棋，試數白黑棋握手中，問其數，莫不符合。更漫取一把棋，不數而問之，是亦不能知數。蓋人心所知者，彼則知之；心所無，則莫能知。如季咸之見壺子，大耳三藏觀忠國師也。又問以巾篋中物，皆能悉數。時伯氏有《金剛經》百冊，盛一大篋中，指以問之：「其中何物？」則曰：「空篋也。」伯氏乃發以示之，曰：「此有百冊佛經，安得曰空篋？」鬼良久又曰：「空篋耳，安得欺我！」此所謂文字相空，因真心以顯非相，宜其鬼神所不能窺也。<break time="100ms" />神仙之說，傳聞固多，余之目睹二事。供奉官陳允任衢州監酒務日，允已老，髮禿齒脫。有客候之，稱孫希齡，衣服甚襤褸，贈允藥一刀圭，令揩齒。允不甚信之。暇日，因取揩上齒，數揩而良，及歸家，家人見之，皆笑曰：「何為以墨染鬚？」允驚，以鑒照之，上髯黑如漆矣。急去巾，視童首之髮，已長數寸；脫齒亦隱然有生者。余見允時年七十餘，上髯及髮盡黑，而下髯如雪。<break time="100ms" />又正郎蕭渤罷白波輦運，至京師，有黥卒姓石，能以瓦石沙土手挼之悉成銀，渤厚禮之，問其法，石曰：「此真氣所化，未可遽傳。若服丹藥，可呵而變也。」遂授渤丹數粒。渤餌之，取瓦石呵之，亦皆成銀。渤乃丞相荊公姻家，是時丞相當國，余為宰士，目睹此事，都下士人求見石者如市，遂逃去，不知所在。石才去，渤之術遂無驗。石，齊人也。時曾子固守齊，聞之，亦使人訪其家，了不知石所在。渤既服其丹，亦宜有補年壽，然不數年間，渤乃病卒。疑其所化特幻耳。<break time="100ms" />熙寧中，予察訪過咸平，是時劉定子先知縣事，同過一佛寺。子先謂余曰：「此有一佛牙，甚異。」余乃齋潔取視之。其牙忽生舍利，如人身之汗，瘋然湧也，莫知其數，或飛空中，或墮地。人以手承之，即透過；著床榻，摘然有聲，復透下。光明瑩徹，爛然滿目。余到京師，盛傳於公卿間。後有人迎至京師，執政官取入東府，以次流布士大夫之家。神異之跡，不可悉數。有詔留大相國寺，創造木浮圖以 藏之。今相國寺西塔是也。<break time="100ms" />菜品中蕪菁、菘、芥之類，遇旱其標多結成花，如蓮花，或作龍蛇之形。此常性，無足怪者。熙寧中，李賓客乃之知潤州，園中菜花悉成荷花，仍各有一佛坐於花中，形如雕刻，莫知其數。曝乾之，其相依然。或云：「李君之家奉佛甚篤，因有此異。」彭蠡小龍，顯異至多，人人能道之，一事最著。熙寧中，王師南征，有軍仗數十船，泛江而南。自離真州，即有一小蛇登船。般師識之，曰：「此彭蠡小龍也，當是來護軍仗耳。」主典者以潔器薦之，蛇伏其中。船乘便風，日棹數百里，未嘗有波濤之恐。不日至洞庭，蛇乃附一商人船回南康。世傳其封域止於洞庭，未嘗逾洞庭而南也。有司以狀聞，詔封神為順濟王，遣禮官林希致詔。予中至祠下，焚香畢，空中忽有一蛇墜祝肩上，祝曰：「龍君至矣。」其重一臂不能勝。徐下至几案間，首如龜，不類蛇首也。子中致詔意曰：「使人至此，齋三日然後致祭。王受天子命，不可以不齋戒。」蛇受命，徑入銀香奩中，蟠三日不動。祭之日，既酌灑，蛇乃自奩中引首吸之。俄出，循案行，色如濕胭脂，爛然有光。穿一剪彩花過，其尾尚赤，其前已變為黃矣，正如雌黃色。又過一花，復變為綠，如嫩草之色。少頃，行上屋梁。乘紙旙腳以船，輕若鴻毛。倏忽入帳中，遂不見。明日，子中還，蛇在船後送之，逾彭蠡而回。此龍常遊舟楫間，與常蛇無辯。但蛇行必蜿蜒，而此乃直得，江人常以此辯之。<break time="100ms" />天聖中，近輔獻龍卵，云：「得自大河中。」詔遣中人送潤州金山寺。是歳大水，金山廬舍為水所漂者數十間，人皆以為龍卵所致。至今匵藏，余屢見之：形類色理，都如雞卵，大若五升囊；舉之至輕，唯空殼耳。
    </voice>
</speak>
