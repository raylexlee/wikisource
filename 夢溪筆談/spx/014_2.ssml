<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />瓦橋關北與遼人為鄰，素無關河為陰。往歳六宅使何承矩守瓦橋，始議因陂澤之地，瀦水為塞。欲自相視，恐其謀泄。日會僚佐，泛船置酒賞蓼花，作《蓼花遊》數十篇，令座客屬和；畫以為圖，傳至京師，人莫喻其意。自此始壅諸澱。慶歷中，內侍楊懷敏復踵為之。至熙寧中，又開徐村、柳莊等濼，皆以徐、鮑、沙、唐等河、叫猴、雞距、五眼等泉為之原，東合滹沱、漳、淇、易、白等水並大河。於是自保州西北沈遠濼，東盡滄州泥枯海口，幾八百里，悉為瀦潦，闊者有及六十里者，至今倚為藩籬。或謂侵蝕民田，歳失邊粟之入，此殊不然。深、冀、滄、瀛間、惟大河、滹沱，漳水所淤，方為美田；淤澱不至處，悉是斥鹵，不可種藝。異日惟是聚集遊民，亂堿煮鹽，頗幹鹽禁，時為寇盜。自為瀦濼，奸鹽遂少。而魚蟹菇葦之利，人亦賴之。<break time="100ms" />浙帥錢镠時，宣州叛卒五千餘人送款，錢氏納之，以為腹心。時羅隱在其幕下，屢諫，以謂敵國之人，不呆輕信；浙帥不聽，杭州新治城堞，樓櫓甚盛，浙帥攜寮客觀之。隱指卻敵，佯不曉曰：「設此何用？」浙帥曰：「君豈不知欲備敵邪！」隱謬曰：「審如是，何不向裏設之？」浙帥大笑曰：「本欲拒敵，設於內何用？」對曰：「以隱所見，正當設於內耳。」蓋指宣卒將為敵也，後浙帥巡衣錦城，武勇指揮使徐綰、許再思挾宣卒為亂，火青山鎮，入攻中城。賴城中有備，綰等尋販，幾於覆國。<break time="100ms" />淳化中，李繼捧為定難軍節度使，陰與其弟繼遷謀叛，朝廷遣李繼隆率兵討之。繼隆馳至克胡，度河入延福縣，自鐵茄驛夜入綏州，謀其所向。繼隆欲徑襲夏州。或以夏州賊帥所在，我兵少，恐不能克，不若先據石堡，以觀賊勢。繼隆以為不然，曰：「我兵既少，若徑入夏州，出其不意，彼亦未能料我眾寡。若先據石堡，眾寡已露，豈復能進？」乃引兵馳入撫寧縣，繼捧猶未知，遂進攻夏州。繼捧狼狽出迎，擒之以歸。撫寧舊治無定河川中，數為虜所危。繼隆乃遷縣於滴水崖在舊縣之北十餘里，皆石崖，峭拔十餘丈，下臨無水，今謂之羅瓦城者是也。熙寧中所治撫寧城，乃撫寧舊城耳。本道圖牒皆不載，唯李繼隆《西征記》言之甚詳也。<break time="100ms" />熙寧中，党項母梁氏引兵犯慶州大順城。慶帥遣別將林廣拒守，虜圍不解。廣使城兵皆以弱弓弩射之。虜度其勢之所及，稍稍近城，乃易強弓勁弩叢射。虜多死，遂相擁而潰。<break time="100ms" />蘇州至昆山縣凡六十里，皆淺水，無陸途，民頗病涉。久欲為長堤，但蘇州皆澤國，無處求土。嘉祐中，人有獻計，就水中以蘧芻癗為墻，栽兩行，相去三尺。去墻六丈又為一墻，亦如此。漉水中淤泥實蘧蒢中，候幹，則以水車畎去兩墻之間舊水。墻間六丈皆土，留其半以為堤腳，掘其半為渠，取土以為堤，每三四里則為一橋，以通南北之水。不日堤成，至今為利。<break time="100ms" />李允則守雄州，北門外民居極多，城中地窄，欲展北城，而以遼人通好，恐其生事，門外舊有東嶽行宮，允則以銀為大香爐，陳於廟中，故不設備。一日，銀爐為盜所攘，乃大出募賞，所在張榜，捕賊甚急。久之不獲，遂聲言廟中屢遭寇，課夫築墻圍之。其實展北城也，不逾旬而就，虜人亦不怪之，則今雄州北關城是也。大都軍中詐謀，未必皆奇策，但當時偶能欺敵，而成奇功。時人有語云：「用得著，敵人休；用不著，自家羞。」斯言誠然。<break time="100ms" />陳述古密直知建州浦城縣日，有人失物，捕得莫知的為盜者。述古乃紿之曰：「某廟有一鐘，能辯盜，至靈！」使人迎置後閤祠之，引群囚立鐘前，自陳不為盜者，摸之則無聲；為盜者摸之則有聲。述古自率同職，禱鐘甚肅，祭訖，以帷帷之，乃陰使人以墨塗鐘，良久，引囚逐一令引手入帷摸之，出乃驗其手，皆有墨。唯有一囚無墨，訊之，遂承為盜。蓋恐鐘有聲，不敢摸也。此亦古之法，出於小說。<break time="100ms" />熙寧中，濉陽界中發汴堤淤田，汴水暴至，堤防頗壞陷，將毀，人力不可制。都水丞侯叔獻時涖其役，相視其上數十里有一古城，急發汴堤註水入古城中，下流遂涸，急使人治堤陷。次日，古城中水盈，汴流復行，而堤陷已完矣，徐塞古城所決，內外之水，平而不流，瞬息可塞，眾皆伏其機敏。<break time="100ms" />寶元中，党項犯邊，有明珠族首領驍悍，最為邊患。種世衡為將，欲以計擒之。聞其好擊鼓，乃造一馬，持戰鼓，以銀裹之，極華煥，密使諜者陽賣之入明珠族。後乃擇驍卒數百人，戒之曰：「凡見負銀鼓自隨者，並力擒之。」一日，羌酋負鼓而出，遂為世衡所擒，又元昊之臣野利，常為謀主，守天都山，號天都大王，與元昊乳母白姥有隙。歳除日，野利引兵巡邊，深涉漢境數宿，白姥乘間乃譖其欲叛，元昊疑之。世衡嘗和蕃酋之子蘇吃曩，厚遇之。聞元昊嘗賜野利寶刀，而吃曩之父得幸於野利。世衡因使吃曩竊野利刀，許之以緣邊職任、錦袍、真金帶。吃曩得刀以還。世衡乃唱言野利已為白姥譖死，設祭境上，為祭文，敘歳除日相見之歡。入夜，乃火燒紙錢，川中盡明，虜見火光，引騎近邊窺覘，乃佯委祭具，而銀器凡千餘兩悉棄之。虜人爭取器皿，得元昊所賜刀，乃火爐中見祭文已燒盡，但存數十字。元昊得之，又識其所賜刀，遂賜野利死。野利有大功，死不以罪，自此君臣猜貳，以至不能軍。平夏之功，世衡計謀居多，當時人未甚知之。世衡卒，乃錄其功，贈觀察使。<break time="100ms" />
    </voice>
</speak>
