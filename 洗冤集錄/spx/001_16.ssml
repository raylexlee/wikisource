<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　凡鄰縣有屍在山林荒僻處，經久損壞，無皮肉，本縣已作病死檢了，卻牒鄰縣復，蓋為他前檢不明，於心未安，相攀復檢。有如此類，莫若據直申：「其屍見有白骨一副，手、足、頭全，並無皮肉、腸胃，驗是死經多日，即不見得因何致死，所有屍骨未敢給付埋殯。」申所屬施行。不可被公人給作「無憑檢驗」。<break time="100ms" />　　凡被牒往他縣復檢者，先具承牒時辰，起離前去事狀，申所屬官司。值夜，止宿。及到地頭，次弟取責於連人罪狀，致死今經幾日方行檢驗？如經停日久，委的皮肉壞爛不任看驗者，即具仵作行人等眾狀，稱：「屍首頭、項、口、眼、耳、鼻、咽喉上下至心胸、肚臍、小腹、手腳等並遍身上下，屍脹臭爛，蛆蟲往來咂食，不任檢驗。」如稍可驗，即先用水洗去浮蛆蟲，子細依理檢驗。<break time="100ms" /><break time="100ms" />　　五十一、辟穢方<break time="100ms" /><break time="100ms" />　　【三神湯】能辟死氣。<break time="100ms" />　　　　蒼朮二兩，米泔浸兩宿，焙乾白朮半兩，甘草半兩。<break time="100ms" />　　炙右為細末，每服二錢，入鹽少許，點服。<break time="100ms" />　　【辟穢丹】能辟穢氣。<break time="100ms" />　　　　麝香少許，細辛半兩，甘松一兩，川芎二兩。<break time="100ms" />　　右為細末，蜜圓如彈子大，久窨為妙，每用一圓燒之。<break time="100ms" />　　【蘇合香圓】每一圓含化，尤能辟惡。<break time="100ms" /><break time="100ms" />　　五十二、救死方<break time="100ms" /><break time="100ms" />　　若縊，從早至夜雖冷亦可救；從夜至早稍難。若心下溫，一日以上猶可救，不得截繩，但款款抱解放臥，令一人踏其兩肩，以手拔其髮常令緊；一人微微捻整喉嚨，依先以手擦胸上散動之；一人磨搦臂、足屈伸之，若已僵，但漸漸強屈之；又按其腹。如此一飯久，即氣從口出，復呼吸、眼開。勿苦勞動。又以少官桂湯及粥飲與之，令潤咽喉。更令二人以筆管吹其耳內。若依此救，無有不活者。又法：緊用手罨其口，勿令通氣，兩時許氣急即活。又用皂角、細辛等分為末，如大豆許吹兩鼻孔。<break time="100ms" />　　水溺，一宿者尚可救，搗皂角以棉裹納下部內，須臾出水即活。又屈死人兩足著人肩上，以死人背貼生人背擔走，吐出水即活。又先打壁泥一堵置地上，卻以死者仰臥其上，更以壁土覆之，止露口、眼，自然水氣翕入泥間，其人遂蘇。洪丞相在番陽，有溺水者身僵氣絕，用此法救即蘇。又炒熱沙覆死人面，上下著沙，只留出口、耳、鼻，沙冷濕又換，數易即蘇。又醋半盞灌鼻中，又綿裹石灰納下部中，水出即活。又倒懸，以好酒灌鼻中及下部。又倒懸，解去衣，去臍中垢，令兩人以筆管吹其耳。又急解死人衣服，於臍上灸百壯。<break time="100ms" />　　暍死於行路上，旋以刀器掘開一穴，入水搗之，卻取爛漿以灌死者即活。中暍不省人事者，與冷水吃即死，但且急取灶間微熱灰壅之，復以以稍熱湯蘸手巾熨腹脅間，良久甦醒，不宜便與冷物吃。<break time="100ms" />　　凍死，四肢直、口噤、有微氣者，用大鍋炒灰，令暖袋盛，熨心上，冷即換之，候目開，以溫酒及清粥稍稍與之。若不先溫其心便以火炙，即冷氣與火爭，必死。又用氈或藁薦卷之，以索繫，令二人相對踏令兗轉、往來如衦古旱切，摩展衣也。氈法，候四肢溫即止。<break time="100ms" />　　魘死，不得用燈火照，不得近前急喚，多殺人。但痛咬其足根及足拇指畔及唾其面必活。魘不省者，移動些小臥處，徐徐吃之即省。夜間魘者，元有燈即存，元無燈切不可用燈照。又用筆管吹兩耳，及取病人頭髮二七莖捻作繩，刺入鼻中。又鹽湯灌之。又研韭汁半盞灌鼻中，冬用根亦得。又灸兩足大拇指聚毛中三七壯，聚毛，乃腳指向上生茅處。<break time="100ms" />　　　　○又皂角末如大豆許吹兩鼻內，得嚏則氣通，三四日者尚可救。<break time="100ms" />　　中惡客忤卒死。凡卒死，或先病，及睡臥間忽然而絕，皆是中惡也。用韭黃心於男左女右鼻內，刺入六七寸，令目間血出即活。<break time="100ms" />　　　　○視上唇內沿，有如粟米粒，以針挑破。<break time="100ms" />　　又用皂角或生半夏末，如大豆許吹入兩鼻。又用羊屎燒煙薰鼻中。又綿浸好酒半盞，手按令汁入鼻中，及提其兩手，勿令驚，須臾即活。又灸臍中百壯，鼻中吹皂角末，或研韭汁灌耳中。又用生菖蒲，研取汁一盞灌之。<break time="100ms" />　　殺傷，凡殺傷不透膜者，乳香、沒藥各一，皂角子大，研爛，以小便半盞、好酒半盞同煎，通口服。然後用花蕊石散或烏賊魚骨，或龍骨為末，傅瘡口上，立止。推官宋瑑定驗兩處殺傷，氣偶未絕，亟令保甲各取蔥白熱鍋炒熟，遍傅傷處，繼而呻吟，再易蔥而傷者無痛矣。曾以語樂平知縣鮑旂，及再會，鮑曰：「蔥白甚妙。樂平人好鬥多傷，每有殺傷公事，未暇詰問，先將蔥白傅傷損處，活人甚多，大辟為之減少。」出張聲道《經驗方》。<break time="100ms" />　　胎動不安，凡婦人因爭鬥胎不安，腹內氣刺、痛脹、上喘者：<break time="100ms" />　　　　川芎一兩半，當歸半兩。<break time="100ms" />　　右為細末，每服二錢。酒一大盞煎六分，炒生薑少許在內尤佳。又用苧麻根一大把淨洗，入生薑三五片、水一大盞，煎至八分，調粥飯與服。<break time="100ms" />　　驚怖死者，以溫酒一兩杯，灌之即活。
    </voice>
</speak>
