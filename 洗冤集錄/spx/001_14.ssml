<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　廣南人小有爭怒賴人，自服胡蔓草，一名斷腸草，形如阿魏，葉長尖，條蔓生，服三葉以上即死。乾者或收藏經久作末食，亦死。如方食未久，將大糞汁灌之可解。其草近人則葉動。將嫩葉心浸水，涓滴入口即百竅潰血，其法急取抱卵不生雞兒研細，和麻油開口灌之，乃盡吐出惡物而蘇。如少遲，無可救者。<break time="100ms" /><break time="100ms" />　　二十九、病死<break time="100ms" /><break time="100ms" />　　凡因病死者，形體羸瘦，肉色痿黃，口、眼多合，腹肚低陷，兩眼通黃，兩拳微握，髮髻解脫，身上或有新舊針灸瘢痕，餘無他故，即是因病死。<break time="100ms" />　　凡病患求乞在路死者，形體瘦劣，肉色痿黃，口、眼合，兩手微握，口齒焦黃，唇不著齒。<break time="100ms" />　　邪魔中風卒死，屍多肥，肉色微黃，口、眼合，頭髻緊，口內有涎沫，遍身無他故。<break time="100ms" />　　卒死，肌肉不陷，口、鼻內有涎沫，面色紫赤。蓋其人未死時涎壅於上，氣不宣通，故面色及口、鼻如此。<break time="100ms" />　　卒中死，眼開、睛白，口齒開，牙關緊，間有口眼渦斜並口兩角、鼻內涎沫流出，手腳拳曲。<break time="100ms" />　　中暗風，屍必肥，肉色滉白色，口、眼皆閉，涎唾流溢；卒死於邪崇，其屍不在於肥瘦，兩手皆握，手、足爪甲多青；或暗風如發驚搐死者，口、眼多斜，手、足必拳縮，臂、腿、手、足細小，涎沫亦流。已上三項大略相似，更須檢時子細分別。<break time="100ms" />　　傷寒死，遍身紫赤色，口、眼開，有紫汗流，唇亦微綻，手不握拳。<break time="100ms" />　　時氣死者，眼開、口開，遍身黃色，量有薄皮起，手、足俱伸。<break time="100ms" />　　中暑死，多在五六七月，眼合，舌與糞門俱不出，面黃白色。<break time="100ms" />　　凍死者，面色痿黃，口內有涎沫，牙齒硬，身直，兩手緊抱胸前，兼衣服單薄。檢時用酒、醋洗，得少熱氣則兩腮紅，面如芙蓉色，口有涎沫出，其涎不黏，此則凍死證。<break time="100ms" />　　飢餓死者，渾身黑瘦硬直，眼閉、口開，牙關緊禁，手、腳俱伸。<break time="100ms" />　　或疾病死，值春夏秋初，申得遲，經隔兩三日，肚上，臍下，兩脅肋、骨縫有微青色，此是病人死後經日變動，腹內穢污發作攻注皮膚，致有此色。不是生前有他故，切宜子細。<break time="100ms" />　　凡驗病死之人，才至檢所，先問元申人：「其身死人來自何處？幾時到來？幾時得病？曾與不曾申官取責口詞？有無人識認？」如收得口詞，即須問：「元患是何疾病？年多少？病得幾日方申官取問口詞？既得口詞之後幾日身死？」如無口詞，則問：「如何取口詞不得？」若是奴婢，則須先討契書看，問：「有無親戚？患是何病？曾請是何醫人？吃甚藥？曾與不曾申官取口詞？」如無，則問：「不責口詞因依？」然後對眾證定。如別無它故，只取眾定驗狀，稱說：「遍身黃色，骨瘦，委是生前因患是何疾致死。」仍取醫人定驗疾色狀一紙。如委的眾證因病身死分明，元初雖不曾取責口詞，但不是非理致死，不須牒請復驗。<break time="100ms" /><break time="100ms" />　　三十、針灸死<break time="100ms" /><break time="100ms" />　　須勾醫人，驗針灸處是與不是穴道。雖無意致殺，亦須說顯是針灸殺，亦可科醫「不應為」罪。<break time="100ms" /><break time="100ms" />　　三十一、紮口詞<break time="100ms" /><break time="100ms" />　　凡抄紮口詞，恐非正身，或以它人偽作病狀代其飾說，一時不可辨認。合於所判狀內云：「日後或死亡，申官從條檢驗。」庶使豪強之家，預知所警。<break time="100ms" /><break time="100ms" />　　三十二、驗罪囚<break time="100ms" /><break time="100ms" />　　凡驗諸處獄內非理致死囚人，須當逕申提刑司，即時入發鋪。<break time="100ms" /><break time="100ms" />　　三十三、受杖死<break time="100ms" /><break time="100ms" />　　定所受杖處瘡痕闊狹，看陰囊及婦人陰門，並兩脅肋、腰、小腹等處有無血蔭痕。<break time="100ms" />　　小杖痕，左邊橫長三寸，闊二寸五分，右邊橫長三寸五分，闊三寸。各深三分。<break time="100ms" />　　大杖痕，左右各方圓三寸至三寸五分，各深三分，各有膿水。兼瘡周回亦有膿水淹浸、皮肉潰爛去處。<break time="100ms" />　　背上杖瘡，橫長五寸，闊三寸，深五分。如日淺時，宜說兼瘡周回，有毒氣攻注、青赤皮緊硬去處。如日數多時，宜說兼瘡周回亦有膿水淹浸、皮肉潰爛去處，將養不較致命身死。<break time="100ms" />　　又有訊腿杖，而荊杖侵及外腎而死者，尤須細驗。<break time="100ms" /><break time="100ms" />　　三十四、跌死<break time="100ms" /><break time="100ms" />　　凡從樹及屋臨高跌死者，看枝柯掛掰所在，並屋高低、失腳處蹤跡，或土痕高下及要害處，須有抵隱或物擦磕痕瘢。若內損致命痕者，口、眼、耳、鼻內定有血出。若傷重分明，更當子細驗之，仍量撲落處高低丈尺。<break time="100ms" /><break time="100ms" />　　三十五、塌壓死<break time="100ms" /><break time="100ms" />　　凡被塌壓死者，兩腿出，舌亦出，兩手微握，遍身死血淤紫黯色。或鼻有血，或清水出，傷處有血蔭、赤腫，皮破處四畔赤腫，或骨並筋皮斷折。須壓著要害致命，如不壓著要害不致死。死後壓即無此狀。
    </voice>
</speak>
