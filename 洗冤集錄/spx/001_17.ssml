<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　五絕及墮、打、卒死等，但須心頭溫暖，雖經日亦可救。先將死人盤屈在地上，如僧打坐狀，令一人將死人頭髮控放低，用生半夏末以竹筒或紙簡、筆管吹在鼻內。如活，卻以生薑自然汁灌之，可解半夏毒。五絕者，產、魅、縊、壓、溺。治法：單方，半夏一味。<break time="100ms" />　　卒暴、墮氵顛、築倒及鬼魘死，若肉未冷，急以酒調蘇合香圓灌入口，若下喉去可活。<break time="100ms" /><break time="100ms" />　　五十三、驗狀說<break time="100ms" />　　凡驗狀，須開具死人屍首元在甚處？如何頓放？彼處四至？有何衣服在彼？逐一各檢劄名件。<break time="100ms" />　　其屍首有無雕青、灸瘢？舊有何缺折肢體及傴僂、拳跛、禿頭、青紫、黑色、紅志、肉瘤、蹄踵諸般疾狀，皆要一一於驗狀聲載，以備證驗詐偽，根尋本原推勘。及有不得姓名人屍首，後有骨肉陳理者，便要驗狀證辨觀之。<break time="100ms" />　　今之驗狀若是簡略，具述不全，致妨久遠照用。況驗屍首，本緣非理、獄囚、軍人、無主死人，則委官定驗，兼官司信憑檢驗狀推勘，何可疏略？又況驗屍失當，致罪非輕，當是任者切宜究之！<break time="100ms" /><break time="100ms" />
    </voice>
</speak>
