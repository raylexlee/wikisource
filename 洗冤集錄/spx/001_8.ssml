<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　男子者，其綴脊處凹，兩邊皆有尖瓣，如稜角，周布九竅。<break time="100ms" />　　婦人者，其綴脊處平直，周布六竅。<break time="100ms" />　　大小便處，各一竅。<break time="100ms" />　　骸骨各用麻、草小索或細篾串訖，各以紙簽標號某骨，檢驗時不至差誤。<break time="100ms" /><break time="100ms" />　　十八、論沿身骨脈及要害去處<break time="100ms" /><break time="100ms" />　　夫人兩手指甲相連者小節，小節之後中節，中節之後者本節，本節之後肢骨之前生掌骨，掌骨上生掌肉。掌肉後可屈曲者腕，腕左起高骨者手外踝，右起高骨者右手踝，二踝相連生者臂骨，輔臂骨者髀骨，三骨相繼者肘骨，前可屈曲者曲肘，曲肘上生者臑骨，臑骨上生者肩髃，肩髃之前者橫髃骨，橫髃骨之前者髀骨，髀骨之中陷者缺盆。缺盆之上者頸，頸之前者顙喉，顙喉之上者結喉，結喉之上者胲，胲兩傍者曲頷，曲頷兩傍者頤。頤兩傍者頰車，頰車上者耳，耳上者曲鬢，曲鬢上行者頂，頂前者囟門，囟門之下者髮際，髮際正下者額，額下者眉，眉際之末者太陽穴，太陽穴前者目，目兩傍者兩小眥，兩小眥上者上臉，下者下臉，正位能瞻視者目瞳子，瞳近鼻者兩大訾，近兩大眥者鼻山根，鼻山根上印堂，印堂上者腦角，腦角下者承枕骨。脊骨下橫生者髖骨，髖骨兩傍者骨，下中者腰門骨，骨上連生者腿骨，腿骨下可屈曲者曲，曲上生者膝蓋骨，膝蓋骨下生者脛骨，脛骨傍生者骨，骨下左起高大者兩足外踝，右起高大者兩足右踝，脛骨前垂者兩足跂骨，跂骨前者足本節，本節前者小節，小節相連者足指甲，指甲後生者足前趺，趺後凹陷者足心，下生者足掌骨，掌骨後生者踵肉，踵肉後者腳跟也。<break time="100ms" />　　檢滴骨親法，謂如某甲是父或母，有骸骨在，某乙來認親生男或女，何以驗之？試令某乙就身刺一兩點血滴骸骨上，是的生親則血沁入骨內，否則不入。俗云「滴骨親」，蓋謂此也。<break time="100ms" />　　檢骨須是晴明。先以水淨洗骨，用麻穿定形骸次第，以簟子盛定。卻鋤開地窖一穴，長五尺、闊三尺、深二尺，多以柴炭燒煅，以地紅為度。除去火，卻以好酒二升、酸醋五升潑地窖內，乘熱氣扛骨入穴內，以藁薦遮定，烝骨一兩時，候地冷取去薦，扛出骨殖向平明處，將紅油傘遮屍骨驗。<break time="100ms" />　　　　○若骨上有被打處，即有紅色路微蔭，骨斷處其接續兩頭各有血暈色。再以有痕骨照日看，紅活乃是生前被打分明。<break time="100ms" />　　　　○骨上若無血蔭，蹤有損折乃死後痕，切不可以酒醋煮骨，恐有不便處。此項須是晴明方可，陰雨則難見也。<break time="100ms" />　　　　○如陰雨，不得已則用煮法：以甕一口，如鍋煮物，以炭火煮醋，多入鹽、白梅同骨煎，須著親臨監視，候千百滾取出水洗，向日照，其痕即見，血皆浸骨損處，赤色、青黑色，仍子細驗有無破裂。煮骨不得見錫，用則骨多黯。<break time="100ms" />　　　　○若有人作弊，將藥物置鍋內，其骨有傷處反白不見。解法見驗屍門。<break time="100ms" />　　若骨或經三兩次洗罨，其色白與無損同，何以辨之？當將合驗損處骨以油灌之，其骨大者有縫，小者有竅，候油溢出，則揩令乾，向明照：損處油到即停住不行，明亮處則無損。<break time="100ms" />　　一法：濃磨好墨塗骨上，候乾，即洗去墨。若有損處則墨必浸入，不損則墨不浸。<break time="100ms" />　　又法：用新綿於骨上拂拭，遇損處必牽惹線絲起。<break time="100ms" />　　折者，其色在骨斷處兩頭。又看折處其骨芒刺向裡或外，毆打折者芒刺在裡；在外者非。<break time="100ms" />　　髑髏骨，有他故處，骨青，骨折處，帶淤血。<break time="100ms" />　　子細看骨上，有青暈或紫黑暈，長是他物，圓是拳，大是頭撞，小是腳尖。四縫骸骨內，一處有損折係致命所在，或非要害，即令仵作行人指定喝起。<break time="100ms" />　　擁罨檢訖，仵作行人喝四縫骸骨，調屍仰臥，自髑髏喝：頂心至囟門骨、鼻樑骨、胲、頷骨並口骨並全。兩眼眶、兩額角、兩太陽、兩耳、兩腮骨並全。兩肩井、兩臆骨全。胸前龜子骨、心坎骨全。左臂、腕、手及脾骨全。右肋骨全。左胯、左腿、左臁肕並脾骨、及左腳踝骨、腳掌骨並全。右亦如之。翻轉喝：腦後、乘枕骨、脊下至尾蛆骨並全。<break time="100ms" />　　凡驗元被傷、殺死人，經日屍首壞、蛆蟲咂食、只存骸骨者，元被傷痕，血黏骨上，有乾黑血為證。若無傷骨損，其骨上有破損如頭髮露痕，又如瓦器龜裂，沉淹損路為驗。<break time="100ms" />　　毆死者死，傷處不至骨損，則肉緊貼在骨上，用水沖激亦不去，指甲蹙之方脫，肉貼處其痕損即可見。<break time="100ms" />　　驗骨訖，自髑髏、肩井、臆骨並臂、腕、手骨，及胯骨、腰、腿骨、臁肕、膝蓋並髀骨，並摽號左右。其肋骨共二十四莖、左右各十二莖。分左右繫在左第一、左第二，右第一、右第二之類，莖莖依資次題訖。內脊骨二十四節，亦自上題一、二、三、四，連尾蛆骨處號之。並胸前龜子骨、心坎骨亦號之，庶易於檢湊。兩肩、兩胯、兩腕皆有蓋骨，尋常不繫在骨之數，經打傷損方入眾骨繫數，不若拘收在數為良也。先用紙數重包定，次用油單紙三四重裹了，用索子交眼紮，繫作三四處，封頭印押訖，用桶一隻盛之，上以板蓋，掘坑埋瘞，作堆標記，仍用灰印。<break time="100ms" />　　行在有一種毒草，名曰賤草，煎作膏子售人。若以染骨，其色必變黑黯，粗可亂真。然被打若在生前，打處自有暈痕，如無暈而骨不損，即不可指以為痕。切須子細辨別真偽。<break time="100ms" />
    </voice>
</speak>
