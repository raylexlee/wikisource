<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　十九、自縊<break time="100ms" /><break time="100ms" />　　自縊身死者，兩眼合、唇口黑、皮開露齒。若勒喉上，即口閉牙關緊，舌抵齒不出，又云齒微咬舌。若勒喉下，則口開、舌尖出齒門二分至三分，面帶紫赤色，口脗兩甲及胸前有吐涎沫。兩手須握大拇指，兩腳尖直垂下，腿上有血蔭，如火灸班痕，及肚下至小腹並墜下，青黑色。大小便自出。大腸頭或有一兩點血。喉下痕紫赤色或黑淤色，直至左右耳後髮際，橫長九寸以上至一尺以來，一云丈夫合一尺一寸，婦人合一尺。腳虛則喉下勒深，實則淺。人肥則勒深，瘦則淺。用細緊麻繩、草索在高處自縊，懸頭頓身致死，則痕跡深；若用全幅勒帛及白練項帕等物，又在低處，則痕跡淺。低處自縊，身多臥於下，或側或覆。側臥，其痕斜起橫喉下；覆臥，其痕正起在喉下，起於耳邊，多不至腦後髮際下。<break time="100ms" />　　自縊處須高八尺以上，兩腳懸虛，所踏物須倍高。如懸虛處或在牀、椅、火爐、船倉內，但高二三尺以來亦可自縊而死。<break time="100ms" />　　若經泥雨，須看死人赤腳或著鞋，其踏上處有無印下腳跡。<break time="100ms" />　　自縊有活套頭、死套頭、單繫十字、纏繞繫。須看死人踏甚物入頭在繩套內，須垂得繩套寬入頭方是。<break time="100ms" />　　活套頭，腳到地並膝跪地，亦可死。<break time="100ms" />　　死套頭，腳到地並膝跪地，亦可死。<break time="100ms" />　　單繫十字，懸空方可死；腳尖稍到地亦不死。單繫十字，是死人先自用繩帶自繫項上後，自以手繫高處。須是先看上頭繫處塵土，及死人踏甚處物，自以手攀繫得上向繩頭著方是。上面繫繩頭處或高或大，手不能攀及不能上，則是別人吊起。更看所繫處物伸縮，須是頭墜下去上頭繫處一尺以上方是。若是頭緊抵上頭，定是別人吊起。<break time="100ms" />　　纏繞繫，是死人先將繩帶纏繞項上兩遭，自踏高，繫在上面垂身致死。或是先繫繩帶在梁棟或樹枝上，雙垂下，踏高入頭在內。更纏過一兩遭，其痕成兩路，上一路纏過耳後斜入髮際，下一路平繞項。行吏畏避駁雜，必告檢官，乞只申一痕。切不可信。若除了上一痕，不成自縊；若除下一痕，正是致命要害去處。或復檢官不肯相同書填格目，血屬有詞，再差官復檢出，為之奈何？須是據實，不可只作一條痕檢。其相疊與分開處，作兩截量，盡取頭了，更重將所繫處繩帶纏過比並，闊狹並同，任從復檢，可無後患。<break time="100ms" />　　凡因患在牀仰臥，將繩帶等物自縊者，則其屍兩眼合，兩唇皮開、露齒，咬舌出一分至二分，肉色黃，形體瘦，兩手拳握，臀後有糞出，左右手內多是把自縊物色，至繫緊死後只在手內，須量兩手拳相去幾寸以來，喉下痕跡紫赤，周圍長一尺餘。結締在喉下，前面分數較深，曾被救解則其屍肚脹，多口不咬舌，臀後無糞。<break time="100ms" />　　若真自縊，開掘所縊腳下穴三尺以來，究得火炭方是。<break time="100ms" />　　　　○或在屋下自縊，先看所縊處楣梁枋桁之類，塵土袞亂至多方是。如只有一路無塵，不是自縊。<break time="100ms" />　　　　○先以杖子於所繫繩索上輕輕敲，如緊直乃是。或寬慢即是移屍。大凡移屍別處吊掛，舊痕挪動便有兩痕。<break time="100ms" />　　凡驗自縊之屍，先要見得在甚地分、甚街巷、甚人家？何人見本人？自用甚物？於甚處搭過？或作十字死繫定，或於項下作活套，卻驗所著衣新舊，打量身四至東西南北至甚物？面覷甚處？背向甚處？其死人用甚物踏上？上量頭懸去所弔處相去若干尺寸。下量腳下至地相去若干尺寸。或所縊處雖低，亦看頭上懸掛索處下至所離處，並量相去若干尺寸。對眾解下，扛屍於露明處，方解脫自縊套繩，通量長若干尺寸，量圍喉下套頭繩圍長若干，項下交圍，量到耳後髮際起處闊狹、橫斜、長短，然後依法檢驗。<break time="100ms" />　　凡驗自縊人，先問元申人，其身死人是何色目人？見時早晚？曾與不曾解下救應？申官時早晚？如有人識認，即問自縊人年若干？作何經紀？家內有甚人？卻因何在此間自縊？若是奴僕，先問僱主討契書辨驗，仍看契上有無親戚？年多少？更看元吊掛蹤跡去處。如曾解下救應，即問解下時有氣脈無氣脈？解下約多少時死？切須子細。<break time="100ms" />　　大凡檢驗，未可便作自縊致命，未辨子細。凡有此，只可作其人生前用繩索繫咽喉下或上要害，致命身死，以防死人別有枉橫。且如有人睡著，被人將索勒死吊起所在，其檢官如何見得是自縊致死？宜子細也！<break time="100ms" />　　多有人家女使人力或外人，於家中自縊，其人不曉法，避見臭穢及避檢驗，遂移屍出外吊掛，舊痕移動，致有兩痕。舊痕紫赤有血蔭，移動痕只白色無血蔭。移屍事理甚分明，要公行根究，開坐生前與死後痕，蓋移屍不過杖罪，若漏落不具，復檢官不相照應，申作兩痕，官司必反見疑，益重干連人之禍。<break time="100ms" />　　屍首日久壞爛，頭弔在上，屍側在地，肉潰見骨。但驗所弔頭，其繩若入槽，謂兩耳連頷下深向骨本者。及驗兩手腕骨、頭腦骨皆赤色者是。一云齒赤色，及十指尖骨赤色者是。<break time="100ms" /><break time="100ms" />　　二十、被打勒死假作自縊<break time="100ms" />
    </voice>
</speak>
