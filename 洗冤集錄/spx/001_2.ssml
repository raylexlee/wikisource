<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　諸緦麻以上親因病死輒以他故誣人者，依誣告法。謂言毆死之類致官司信憑已經檢驗者，不以蔭論，仍不在引虛減等之例。即緦麻以上親自相誣告，及人力女使病死，其親輒以他故誣告主家者，準此。尊長誣告卑幼，蔭贖減等自依本法。<break time="100ms" />　　諸有詐病及死傷受使檢驗不實者，各依所欺減一等。若實病死及傷不以實驗者，以「故入人罪」論。《刑統．議》曰：「上條詐疾病者，杖一百；檢驗不實同詐妄，減一等杖九十。」<break time="100ms" />　　諸屍雖經驗而係妄指他屍告論，致官司信憑推鞠，依誣告法。即親屬至死所妄認者，杖八十。被誣人在禁致死者，加三等。若官司妄勘者，依「入人罪法」。<break time="100ms" />　　《刑統．疏》：「以『他物』毆人者，杖六十。見血為傷。非手足者其餘皆為他物，即兵不用刃，亦是。」<break time="100ms" />　　《申明刑統》：「以靴鞋踢人傷，從官司驗定。堅硬即從他物，若不堅硬，即難作他物例。」<break time="100ms" />　　諸保辜者，手足限十日，他物毆傷人者二十日，以刃及湯火三十日折日，折跌肢體及破骨者三十日。限內死者，各依殺人論。諸齧人者，依他物法。限內墮胎者，墮後別保三十日，仍通本毆傷限，不得過五十日。其在限外及雖在限內以他故死者，各依本毆傷法。他故，謂別增餘患而死。假毆人頭傷，風從頭瘡而入，因風致死之類，仍依殺人論。若不因頭瘡得風而死，是為他故，各依本毆傷法。<break time="100ms" /><break time="100ms" />　　乾道六年，尚書省此狀：「州縣檢驗之官並差文官，如有闕官去處，復檢官方差右選。」<break time="100ms" />　　　　○本所看詳：「檢驗之官自合依法差文臣。如邊遠小縣，委的闕文臣處，復檢官權差識字武臣。今聲說照用。」<break time="100ms" /><break time="100ms" />　　嘉定十六年二月十八日<break time="100ms" /><break time="100ms" />　　敕：「臣僚奏：『檢驗不定要害致命之因，法至嚴矣。而檢驗失實，則為覺舉，遂以苟免。欲望睿旨下刑部看詳，頒示遵用。』刑寺長貳詳議：『檢驗不當，覺舉自有見行條法，今檢驗不實，則乃為覺舉，遂以苟免。今看詳：命官檢驗不實或失當，不許用覺舉原免。餘並依舊法施行。奉聖旨依。』」<break time="100ms" /><break time="100ms" />　　二、檢復總說上<break time="100ms" /><break time="100ms" />　　凡驗官，多是差廳子、虞候，或以親隨作公人、家人各目前去。追集鄰人保伍，呼為先牌，打路排保，打草踏路，先馳看屍之類，皆是搔擾鄉眾，此害最深，切須戒忌。<break time="100ms" />　　凡檢驗，承牒之後不可接見在近官員、秀才、術人、僧道，以防奸欺及招詞訴。仍未得鑿定日時於牒，前到地頭約度程限，方可書鑿，庶免稽遲。仍約束行吏等人不得少離官員，恐有乞覓。遇夜，行吏須要勒令供狀，方可止宿。凡承牒檢驗，須要行兇人隨行，差土著、有家累田產、無過犯節級、教頭、部押公人看管。如到地頭，勒令行兇人當面對屍子細檢喝，勒行人公吏對眾鄰保當面供狀，不可下司，恐有過度走弄之弊。如未獲行兇人，以鄰保為眾證。所有屍帳，初復官不可漏露，仍須是躬親詣屍首地頭，監行人檢喝，免致出脫重傷處。<break time="100ms" />　　凡檢官，遇夜宿處，須問其家是與不是凶身血屬親戚，方可安歇，以別嫌疑。<break time="100ms" />　　凡血屬入狀乞免檢，多是暗受凶身買和，套合公吏入狀，檢官切不可信憑便與備申，或與繳回格目。雖得州縣判下，明有公文照應，猶須審處。恐異時親屬爭錢不平，必致生詞，或致發覺，自亦例被污穢難明。<break time="100ms" />　　凡行兇器仗，索之少緩，則奸囚之家藏匿移易，妝成疑獄可以免死，干係甚重。初受差委，先當急急收索。若早出官，又可參照痕傷大小、闊狹，定驗無差。<break time="100ms" />　　凡到檢所，未要自向前。且於上風處坐定，略喚死人骨屬或地主。湖南有地主，他處無。競主，審問事因了，點數干係人及鄰保，應是合於檢狀著字人。齊足，先令紮下硬四至，始同人吏向前看驗。<break time="100ms" />　　若是自縊，切要看弔處及項上痕，更看繫處塵土曾與不曾移動，及弔處高下、元踏甚處、是甚物上得去繫處。更看垂下長短，項下繩帶大小對痕闊狹，細看是活套頭、死套頭，有單掛十字繫、有纏繞繫，各要看詳。<break time="100ms" />　　若是臨高撲死，要看失腳處土痕蹤跡、高下。<break time="100ms" />　　若是落水渰死，亦要看失腳處土痕、高下及量水淺深。<break time="100ms" />　　其餘殺傷、病患諸般非理死人，紮四至了，但令扛明淨處，且未用湯水酒醋，先於檢一遍。子細看腦後、頂心、頭髮內，恐有火燒釘子釘入骨內，其血不出，亦不見痕損。更切點檢眼睛、口、齒、舌、鼻、大小便二處，防有他物。然後用溫水洗了，先使酒醋蘸紙，搭頭面上、胸脅、兩乳、臍腹、兩肋間，更用衣被蓋罨了，澆上酒醋，用薦席罨一時久方檢。不得信令行人只將酒醋潑過，痕損不出也。<break time="100ms" /><break time="100ms" />　　三、檢復總說下<break time="100ms" /><break time="100ms" />　　凡檢驗，不可信憑行人。須令將酒醋洗淨，子細檢視。如燒死，口內有灰；溺死，腹脹、內有水；以衣物或濕紙搭口鼻上死，即腹乾脹；若被人勒死，項下繩索交過，手指甲或抓損；若自縊，即腦後分八字，索子不交，繩在喉下，舌出，喉上，舌不出。切在詳細，自餘傷損致命即無可疑。如有疑慮，即且捉賊。捉賊不獲，猶是公過。若被人打殺卻作病死，後如獲賊，不免深譴。
    </voice>
</speak>
