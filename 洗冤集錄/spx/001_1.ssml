<speak version="1.0" xmlns="http://www.w3.org/2001/10/synthesis" xml:lang="zh-HK">
    <voice name="zh-HK-HiuGaaiNeural">
        undefined
    </voice>
    <voice name="zh-HK-WanLungNeural">
        <break time="100ms" />			　　洗冤集錄序<break time="100ms" /><break time="100ms" />　　獄事莫重於大辟，大辟莫重於初情，初情莫重於檢驗。蓋死生，出入之權輿；幽枉，屈伸之機括，於是乎決。法中所以通差今佐理掾者，謹之至也。年來州縣，悉以委之初官，付之右選，更歷未深，驟然嘗試，重以仵作之欺偽、吏胥之奸巧，虛幻變化，茫不可詰。縱有敏者，一心兩目，亦無所用其智，而況遙望而弗親，掩鼻而不屑者哉！慈四叨臬寄，他無寸長，獨於獄案，審之又審，不敢萌一毫慢易心。若灼然知其為欺，則亟與駁下；或疑信未決，必反覆深思，惟恐率然而行，死者虛被澇漉。每念獄情之失，多起於發端之差；定驗之誤，皆原於歷試之淺。遂博採近世所傳諸書，自《內恕錄》以下凡數家，會而稡之，釐而正之，增以己見，總為一編，名曰《洗冤集錄》，刊於湖南憲治，示我同寅。使得參驗互考，如醫師討論古法，脈絡表裡先已洞澈，一旦按此以施針砭，發無不中。則其洗冤澤物，當與起死回生同一功用矣。<break time="100ms" /><break time="100ms" />　　　　淳祐丁末嘉平節前十日，朝散大夫、新除直秘閣、湖南提刑充大使行府參議官宋慈惠父序。<break time="100ms" /><break time="100ms" />　　賢士大夫或有得於見聞及親所歷涉，出於此集之外者，切望片紙錄賜，以廣未備。<break time="100ms" /><break time="100ms" />　　　　慈拜稟<break time="100ms" /><break time="100ms" />　　一、條令<break time="100ms" /><break time="100ms" />　　諸屍應驗而不驗，初復同；或受差過兩時不發，遇夜不計，下條準此；或不親臨視；或不定要害致死之因；或定而不當，謂以非理死為病死，因頭傷為脅傷之類，各以違制論。即憑驗狀致罪已出入者，不在自首覺舉之例。其事狀難明定而失當者，杖一百。吏人、行人一等科罪。<break time="100ms" />　　諸被差驗復，非係經隔日久而輒稱屍壞不驗者，坐以應驗不驗之罪。淳祐詳定。<break time="100ms" />　　諸驗屍，報到過兩時不請官者；請官違法或受請違法而不言；或牒至應受而不受；或初復檢官吏、行人相見及漏露所驗事狀者，各杖一百。若驗訖，不當日內申所屬者，準此。<break time="100ms" />　　諸縣承他處官司請官驗屍，有官可那而稱闕；若闕官而不具事因申牒；或探伺牒至而托故在假被免者，各以違制論。<break time="100ms" />　　諸行人因驗屍受財，依公人法。<break time="100ms" />　　諸檢復之類應差官者，差無親嫌干礙之人。<break time="100ms" />　　諸命官所任處，有任滿賞者，不得差出。應副檢驗屍者聽差。諸驗屍，州差司理參軍、本院囚別差官、或止有司理一院，準此。縣差尉、縣尉闕，即以次差簿、丞，縣丞不得出本縣界。監當官皆缺者，縣令前去。若過十里或驗本縣囚，牒最近縣，其郭下縣皆申州。應復驗者，並於差初驗日，先次申牒差官。應牒最近縣而百里內無縣者，聽就近牒巡檢或都巡檢。內復檢應止牒本縣官而獨員者，準此。<break time="100ms" />　　謂非見出巡捕者、諸監當官出城驗屍者，縣差手力、伍人當直。<break time="100ms" />　　諸死人未死前，無緦麻以上親在死所，若禁囚責出十日內及部送者，同。並差官驗屍。人力、女使經取口詞者，差公人。囚及非理致死者，仍復驗。驗復訖，即為收瘞。仍差人監視；親戚收瘞者，付之。若知有親戚在他所者，仍報知。<break time="100ms" />　　諸屍應復驗者，在州申州；在縣，於受牒時牒屍所最近縣。狀牒內各不得具致死之因。相去百里以上而遠於本縣者，止牒本縣官。獨員，即牒他縣。<break time="100ms" />　　諸請官驗屍者，不得越黃河、江、湖。江河謂無橋樑，湖謂水漲不可度者。及牒獨員縣、郭下縣聽牒，牒至，即申州差官前去。<break time="100ms" />　　諸驗屍，應牒近縣而牒遠縣者，牒至亦受。驗畢，申所屬。<break time="100ms" />　　諸屍應牒鄰縣驗復，而合請官在別縣，若百里外，或在病假不妨本職非。無官可那者，受牒縣當日具事因、在假者具日時保明，申本州及提點刑獄司，並報元牒官司，仍牒以次縣。<break time="100ms" />　　諸初、復檢屍格目，提點刑獄司依式印造。每副初、復各三紙，以《千字文》為號鑿定，給下州縣。遇檢驗，即以三紙先從州縣填訖，付被差官。候檢驗訖，從實填寫。一申州縣，一付被害之家，無，即繳回本司。一具日時字號入急遞，逕申本司點檢。遇有第三次後檢驗，準此。<break time="100ms" />　　諸因病死謂非在囚禁及部送者，應驗屍。而同居緦麻以上親，或異居大功以上親至死所而願免者，聽。若僧道有法眷，童行有本師未死前在死所，而寺觀主首保明各無他故者，亦免。其僧道雖無法眷，但有主首或徒眾保明者，準此。<break time="100ms" />　　諸命官因病亡謂非在禁及部送者，若經責口詞，或因卒病，而所居處有寺觀主首、或店戶及鄰居並地分合干人，保明無他故者，官司審察，聽免檢驗。<break time="100ms" />　　諸縣令、丞、簿雖應差出，須當留一員在縣。非時俱闕，州郡差官權。<break time="100ms" />　　諸稱違制論者，不以失論。《刑統．制》曰：「謂奉制有所施行而違者，徒二年，若非故違而失錯旨意者，杖一百」。<break time="100ms" />　　諸監臨主司，受財枉法，二十匹；無祿者，二十五匹，絞。若罪至流及不枉法贓，五十匹，配本城。<break time="100ms" />　　諸以毒物自服，或與人服而誣告人罪不至死者，配千里。若服毒人已死，而知情誣告人者，並許人捕捉，賞錢五十貫。
    </voice>
</speak>
