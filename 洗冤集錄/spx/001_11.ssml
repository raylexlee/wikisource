<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　檢溺死之屍，水浸多日，屍首胖脹，難以顯見致死之因，宜申說頭髮脫落、頭目胖脹、唇口番張，頭面連遍身上下皮血，並皆一概青黑褪皮。驗是本人在井或河內死後，水浸經隔日數致有此。今來無憑，檢驗本人沿身有無傷損它故，又定奪年顏形狀不得，只檢得本人口鼻內有沫、腹脹，驗得前件屍首委是某處水溺身死。其水浸更多日，無憑檢驗，即不用申說致命因依。<break time="100ms" />　　初春雪寒，經數日方浮，與春夏秋末不侔。<break time="100ms" />　　凡溺死之人，若是人家奴婢或妻女，未落水先已曾被打，在身有傷，今次又的然見得是自落水或投井身死，於格目內亦須分明具出傷痕，定作被打復溺水身死。<break time="100ms" />　　投井死人，如不曾與人交爭，驗屍時面目、頭額有利刃痕，又依舊帶血，似生前痕，此須看井內有破瓷器之屬以致傷著人，初入井時，氣尚未絕，其痕依舊帶血，若驗作生前刃傷，豈不利害？<break time="100ms" /><break time="100ms" />　　二十二、驗他物及手足傷死<break time="100ms" /><break time="100ms" />　　律云：「見血為傷。非手足者，其餘皆為他物，即兵不用刃亦是。」<break time="100ms" />　　　　○傷損條限：「手足十日，他物二十日。」<break time="100ms" />　　鬥訟敕：「諸齧人者，依他物法。」<break time="100ms" />　　元符敕《申明刑統》：「以靴鞋踢人傷，從官司驗定。堅硬即從他物，若不堅硬即難作他物例。」<break time="100ms" />　　　　○或額、肘、膝拶，頭撞致死，並作他物痕傷。<break time="100ms" />　　　　○諸「他物」，是鐵鞭、尺、斧頭、刃背、木桿、棒、馬鞭、木柴、磚、石、瓦、粗布鞋、衲底鞋、皮鞋、草鞋之類。<break time="100ms" />　　若被打死者，其屍口、眼開，髮髻亂，衣服不齊整，兩手不拳，或有溺污內衣。<break time="100ms" />　　若在辜限外死，須驗傷處是與不是在頭，及因破傷風灌注致命身死。<break time="100ms" />　　應驗他物及手足毆傷痕損，須在頭面上、胸前、兩乳、脅肋傍、臍腹間、大小便二處，方可作要害致命去處。手足折損亦可死。其痕周匝有血蔭方是生前打損。<break time="100ms" />　　諸用他物及頭、額、拳手、腳足堅硬之物撞打痕損顏色，其至重者紫黯微腫，次重者紫赤微腫，又其次紫赤色，又其次青色。其出限外痕損者，其色微青。<break time="100ms" />　　凡他物打著，其痕即斜長或橫長；如拳手打著，即方圓；如腳足踢，比如拳寸分寸較大。凡傷痕大小，定作掌、足、他物，當以上件物比定，方可言分寸。凡打著兩日身死，分寸稍大，毒氣蓄積向裡，可約得一兩日後身死。若是打著當下身死，則分寸深重，毒氣紫黑，即時向裡，可以當下身死。<break time="100ms" />　　諸以身去就物謂之「磕」，雖著無破處，其痕方圓，雖破亦不至深。其被他物及手足傷，皮雖傷而血不出者，其傷痕處有紫赤暈。<break time="100ms" />　　凡行兇人若用棒杖等行打，則多先在實處，其被傷人或經一兩時辰，或一兩日、或三五日以至七八日、十餘日身死。又有用堅硬他物行打便至身死者，更看痕跡輕重。若是先驅捽被傷人頭髻，然後散拳踢打，則多在虛怯要害處，或一拳一腳便致命。若因腳踢著要害處致命，切要子細驗認行兇人腳上有無鞋履，防日後問難。<break time="100ms" />　　凡他物傷，若在頭腦者，其皮不破，即須骨肉損也。若在其他虛處。即臨時看驗。若是屍首左邊損，即是凶身行右物致打，順故也。若是右邊損，即損處在近後，若在右前即非也。若在後，即又慮凶身自後行他物致打。貴在審之無失。<break time="100ms" />　　看其痕大小，量見分寸，又看幾處皆可致命，只指一重害處，定作虛怯要害致命身死。<break time="100ms" />　　打傷處，皮膜相離，以手按之即響。以熱醋罨，罨則有痕。<break time="100ms" />　　凡被打傷殺死人，須定最是要害處致命身死。若打折腳手，限內或限外死時，要詳打傷分寸、闊狹，後定是將養不較致命身死。面顏、歲數臨時聲說。凡驗他物及拳、踢痕，細認斜長、方圓。皮有微損，未洗屍前用水灑濕，先將蔥白搗爛塗，後以醋、糟，候一時除，以水洗，痕即出。<break time="100ms" />　　若將櫸木皮罨成痕假作他物痕，其痕內爛損、黑色，四圍青色，聚成一片而無虛腫，捺不堅硬。<break time="100ms" />　　又有假作打死，將青竹篦火燒烙之，卻只有焦黑痕，又淺而光平。更不堅硬。<break time="100ms" /><break time="100ms" />　　二十三、自刑<break time="100ms" /><break time="100ms" />　　凡自割喉下死者，其屍口、眼合，兩手拳握，臂曲而縮，死人用手把定刃物，似作力勢，其手自然拳握。肉色黃，頭髻緊。<break time="100ms" />　　若用小刀子自割，只可長一寸五分至二寸；用食刀，即長三寸至四寸以來；若用磁器，分數不大。逐件器刃自割，並下刃一頭尖小，但傷著氣喉即死。若將刃物自斡著喉下、心前、腹上、兩脅肋、太陽、頂門要害處，但傷著膜，分數雖小即便死。如割斡不深及不係要害，雖兩三處未得致死。若用左手，刃必起自右耳後，過喉一二寸；用右手，必起自左耳後。傷在喉骨上難死，蓋喉骨堅也。在喉骨下易死，蓋喉骨下虛而易斷也。<break time="100ms" />　　　　○其痕起手重、收手輕。假如用左手把刃而傷，則喉右邊下手處深，左邊收刃處淺，其中間不如右邊。蓋下刃大重，漸漸負痛縮手，因而輕淺，及左手須似握物是也。右手亦然。
    </voice>
</speak>
