<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　凡自割喉下，只是一出刀痕。若當下身死時，痕深一寸七分，食繫氣繫並斷；如傷一日以下身死，深一寸五分，食繫斷，氣繫微破；如傷三五日以後死者，深一寸三分，食繫斷，須頭髻角子散慢。<break time="100ms" />　　更看其人面愁而眉皺，即是自割之狀。此亦難必。<break time="100ms" />　　若自用刀剁下手並指節者，其皮頭皆齊，必用藥物封紮。雖是刃物自傷，必不能當下身死，必是將養不較致死，其痕肉皮頭卷向裡。如死後傷者，即皮不捲向裡。以此為驗。<break time="100ms" />　　又有人因自用口齒咬下手指者，齒內有風著於痕口，多致身死，少有生者。其咬破處瘡口一道，周回骨折，必有膿水淹浸，皮肉損爛，因此將養不較致命身死。其痕有口齒跡及有皮血不齊去處。<break time="100ms" />　　驗自刑人，即先問元申人，其身死人是何色目人？自刑時或早或晚？用何刃物？若有人來識認，即問身死人年若干？在生之日使左手使右手？如是奴婢，即先討契書看，更問有無親戚？及已死人使左手使右手？並須子細看驗痕跡去處。<break time="100ms" />　　更須看驗，在生前刃傷即有血行，死後即無血行。<break time="100ms" /><break time="100ms" />　　二十四、殺傷<break time="100ms" /><break time="100ms" />　　凡被人殺傷死者，其屍口、眼開，頭髻寬或亂，兩手微握，所被傷處要害分數較大，皮肉多卷凸；若透膜，腸臟必出。<break time="100ms" />　　其被傷人見行兇人用刃物來傷之時，必須爭競，用手來遮截，手上必有傷損；或有來護者，亦必背上有傷著處。若行兇人於虛怯要害處一刃直致命者，死人手上無傷，其瘡必重。若行兇人用刃物斲著腦上、頂門、腦角後、髮際，必須斲斷頭髮，如用刃剪者。若頭頂骨折，即是尖物刺著，須用手捏著其骨損與不損。<break time="100ms" />　　若尖刃斧痕，上闊長，內必狹；大刀痕，淺必狹，深必闊；刀傷處，其痕兩頭尖小，無起手收手輕重；槍刺痕，淺則狹，深必透；簳，其痕帶圓。或只用竹槍，尖竹擔斡著要害處，瘡口多不齊整，其痕方、圓不等。<break time="100ms" />　　凡驗被快利物傷死者，須看元著衣衫有無破傷處，隱對痕、血點可驗。<break time="100ms" />　　　　○又如刀剔傷腸肚出者，其被傷處須有刀刃撩劃三兩痕。且一刀所傷，如何卻有三兩痕？蓋凡人腸臟盤在左右脅下，是以撩劃著三兩痕。<break time="100ms" />　　凡檢刀、槍刃斲剔，須開說屍在甚處向當？著甚衣服？上有無血跡？傷處長、闊、深分寸？透肉不透肉？或腸肚出、膋膜出作致命處？仍檢刃傷衣服穿孔。如被竹槍、尖物剔傷致命，便說尖硬物剔傷致死。<break time="100ms" />　　凡驗殺傷，先看是與不是刀刃等物，及生前死後痕傷。如生前被刃傷，其痕肉闊、花文交出；若肉痕齊截，只是死後假作刃傷痕。<break time="100ms" />　　如生前刃傷，即有血汁，及所傷痕瘡口，皮肉血多花鮮色，所損透膜即死。若死後用刀刃割傷處，肉色即乾白，更無血花也。蓋人死後血脈不行，是以肉色白也。此條仍責取行人定驗，是與不是生前、死後傷痕。<break time="100ms" />　　活人被刃殺傷死者，其被刃處皮肉緊縮，有血蔭四畔。若被支解者，筋骨皮肉稠黏，受刃處皮肉骨露。<break time="100ms" />　　死人被割截屍首，皮肉如舊，血不灌蔭，被割處皮不緊縮，刃盡處無血流，其色白，縱痕下有血，洗檢擠捺，肉內無清血出，即非生前被刃。<break time="100ms" />　　更有截下頭者，活時斬下，筋縮入。死後截下，項長，並不伸縮。<break time="100ms" />　　凡檢驗被殺身死屍首，如是尖刃物，方說被刺要害，若是齊頭刃物，即不說「刺」字。如被傷著肚上、兩肋下或臍下，說長闊分寸後，便說斜深透內脂膜、肚腸出、有血污，驗是要害被傷割處致命身死。若是傷著心前肋上，只說斜深透內、有血污，驗是要害致命身死。如傷著喉下，說深至項、鎖骨損、兼周回所割得有方圓不齊去處、食繫氣繫並斷、有血污，致命身死，可說要害處。如傷著頭面上或太陽穴、腦角後、髮際內，如行兇人刃物大，方說骨損。若腦漿出時有血污，亦定作要害處致命身死。如斲或刺著沿身，不拘那裡，若經隔數日後身死，便說將養不較致命身死。<break time="100ms" />　　凡驗被殺傷人，未到驗所，先問元申人曾與不曾收捉得行兇人？是何色目人？使是何刃物？曾與不曾收得刃物？如收得，取索看大小，著紙畫樣。如不曾收得，則問刃物在甚處？亦令元申人畫刃物樣。畫訖，令元申人於樣下書押字。更問元申人，其行兇人與被傷人是與不是親戚？有無冤仇？<break time="100ms" /><break time="100ms" />　　二十五、屍首異處<break time="100ms" /><break time="100ms" />　　凡驗屍首異處，勒家屬先辨認屍首，務要子細。打量屍首頓處四至訖，次量首級離屍遠近，或左或右，或去肩腳若干尺寸。支解手臂、腳腿，各量別計，仍各寫相去屍遠近。卻隨其所解肢體與屍相湊，提捧首與項相湊，圍量分寸。<break time="100ms" />　　一般係刃物斲落。若項下皮肉卷凸，兩肩井聳，係生前斲落；皮肉不捲凸，兩肩井不聳，係死後斲落。<break time="100ms" /><break time="100ms" />　　二十六、火死<break time="100ms" /><break time="100ms" />　　凡生前被火燒死者，其屍口、鼻內有煙灰，兩手腳皆拳縮。緣其人未死前，被火逼奔爭，口開氣脈往來，故呼吸煙灰入口鼻內。若死後燒者，其人雖手、足拳縮，口內即無煙灰。若不燒著兩肘骨及膝骨，手、腳亦不拳縮。
    </voice>
</speak>
