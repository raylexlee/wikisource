<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　自縊、被人勒殺或算殺假作自縊，甚易辨。真自縊者，用繩索、帛之類繫縛處，交至左右耳後，深紫色、眼合、唇開、手握、齒露，縊在喉上則舌抵齒，喉下則舌多出，胸前有涎滴沫，臀後有糞出。若被人打勒殺假作自縊，則口、眼開、手散、髮慢，喉下血脈不行，痕跡淺淡，舌不出亦不抵齒，項上肉有指爪痕，身上別有致命傷損去處。<break time="100ms" />　　惟有生勒，未死間即時吊起，詐作自縊，此稍難辨。如跡狀可疑，莫若檢作勒殺，立限捉賊也。<break time="100ms" />　　凡被人隔物，或窗櫺、或林木之類勒死，偽作自縊，則繩不交喉下，痕多平過卻極深，黑黯色，亦不起於耳後髮際。<break time="100ms" />　　絞勒喉下死者，結締在死人項後，兩手不垂下，縱垂下亦不直。項後結交卻有背倚柱等處。或把衫襟著，即喉下有衣衫領黑跡，是要害處，氣悶身死。<break time="100ms" />　　凡檢被勒並死人，將項下勒繩索或是諸般帶繫，臨時子細聲說纏繞過遭數，多是於項後當正或偏左右繫定，須有繫不盡垂頭處。其屍合面、地臥，為被勒時爭命，須是揉撲得頭髮或角子散慢，或沿身上有搕擦著痕。<break time="100ms" />　　凡被勒身死人，須看覷屍身四畔，有紮磨蹤跡去處。<break time="100ms" />　　又有死後被人用繩索繫扎手腳及項下等處，其人已死，氣血不行，雖被繫縛，其痕不紫赤，有白痕可驗。死後繫縛者無血蔭，繫縛痕雖深入皮，即無青紫赤色，但只是白痕。<break time="100ms" />　　有用火篦烙成痕，但紅色或焦赤，帶濕不乾。<break time="100ms" /><break time="100ms" />　　二十一、溺死<break time="100ms" /><break time="100ms" />　　若生前溺水屍首，男仆臥、女仰臥。頭面仰，兩手兩腳俱向前。口合，眼開閉不定，兩手拳握，腹肚脹，拍作響。落水則手開、眼微開、肚皮微脹；投水則手握、眼合、腹內急脹。兩腳底皺白不脹，頭髻緊，頭與髮際、手腳爪縫，或腳著鞋則鞋內，各有沙泥，口、鼻內有水沫及有些小淡色血污，或有搕擦損處，此是生前溺水之驗也。蓋其人未死，必須爭命，氣脈往來搐水入腸，故兩手自然拳曲，腳罅縫各有沙泥。口、鼻有水沫流出，腹內有水脹也。<break time="100ms" />　　若檢復遲，即屍首經風日吹曬，遍身上皮起，或生白疱。<break time="100ms" />　　若身上無痕，面色赤，此是被人倒提水搵死。<break time="100ms" />　　若屍面色微赤，口、鼻內有泥水沫，肚內有水，腹肚微脹，真是渰水身死。<break time="100ms" />　　若因病患溺死，則不計水之深淺可以致死，身上別無它故。<break time="100ms" />　　若疾病身死，被人拋掉在水內，即口、鼻無水沫，肚內無水不脹，面色微黃，肌肉微瘦。<break time="100ms" />　　若因患倒落泥渠內身死者，其屍口、眼開，兩手微握。身上衣裳並口、鼻、耳、髮際並有青泥污者，須脫下衣裳用水淋洗，酒噴其屍，被泥水淹浸處即肉色微白，肚皮微脹，指甲有泥。<break time="100ms" />　　若被人毆打殺死推在水內，入深則脹，淺則不甚脹。其屍肉色帶黃不白，口、眼開，兩手散，頭髮寬慢，肚皮不脹，口、眼、耳、鼻無水瀝流出，指爪罅縫並無沙泥，兩手不拳縮，兩腳底不皺白卻虛脹。身上有要害致命傷損處，其痕黑色，屍有微瘦。臨時看驗，若檢得身上有損傷處，錄其痕跡，雖是投水，亦合押合干人赴官司推究。<break time="100ms" />　　諸自投井、被人推入井、自失腳落井屍首，大同小異，皆頭目有被磚石磕擦痕，指甲、毛髮有沙泥，腹脹，側覆臥之則口內水出。別無它故，只作落井身死，即投井、推入在其間矣。所謂落井小異者，推入與自落井則手開、眼微開，腰身間或有錢物之類；自投井則眼合、手握，身間無物。<break time="100ms" />　　大凡有故入井，須腳直下。若頭在下，恐被人趕逼或它人推送入井。若是失腳，須看失腳處土痕。<break time="100ms" />　　自投河、被人推入河，若水稍深闊，則無磕擦沙泥等事。若水淺狹，亦與投井、落井無異。大抵水深三四尺皆能渰殺人，驗之果無它故，只作落水身死，則自投、推入在其間矣。若身有繩索及微有痕損可疑，則宜檢作被人謀害置水身死，不過立限捉賊，切勿恤一捕限而貽罔測之憂。<break time="100ms" />　　諸溺河池，行運者謂之河，不行運者謂之池。檢驗之時先問元申人：「早晚見屍在水內？見時便只在今處或自漂流而來？」若是漂流而來，即問：「是東西南北？又如何流到此便住？如何申官？」如稱見其人落水，即問：「當時曾與不曾救應？若曾救應，其人未出水時已死或救應上岸才死？或即申官或經幾時申官？」若在江河、陂潭、池塘間，難以打量四至，只看屍所浮在何處。如未浮，打撈方出，聲說在何處打撈見屍。池塘或坎阱有水處可以致命者，須量見淺深丈尺，坎阱則量四至。江河、陂潭，屍起浮或見處地岸並池塘、坎阱，係何人所管？地名何處？<break time="100ms" />　　諸溺井之人，檢驗之時亦先問元申人：「如何知得井內有人？初見有人時其人死未？既知未死，因何不與救應？其屍未浮，如何知得井內有人？」若是屋下之井，即問：「身死人自從早晚不見？卻如何知在井內？」凡井內有人，其井面自然先有水沫，以此為驗。<break time="100ms" />　　量井之四至，係何人地上？其地名甚處？若溺屍在底則不必量，但約深若干丈尺，方摝屍出。<break time="100ms" />　　屍在井內，滿脹則浮出尺餘，水淺則不出。若出，看頭或腳在上在下，先量尺寸。不出，亦以丈竿量到屍近邊尺寸，亦看頭或腳在上在下。
    </voice>
</speak>
