<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　　　○冬殘春初，不必掘坑，只用火烘兩邊。看節候詳度。湖南風俗，檢死人皆於屍傍開一深坑，用火燒紅。去火，入屍在坑內，潑上糟、醋，又四面有火逼。良久，扛出屍。或行兇人爭痕損，或死人骨屬相爭，不肯認。至於有三四次扛入火坑重檢者，人屍至三四次經火，肉色皆焦赤，痕損愈不分明，行吏因此為奸。未至一兩月間，肉皆潰爛。及其家有論訴，差到聚檢官時，已是數月，止有骨殖，肉上痕損並不得而知。火炕法，獨湖南如此，守官者宜知之。<break time="100ms" /><break time="100ms" />　　十二、驗未埋瘞屍<break time="100ms" /><break time="100ms" />　　未埋屍首，或在屋內地上或牀上，或屋前後露天地上，或在山嶺、谿澗、草木上，並先打量頓屍所在，四至高低，所離某處若干。在谿澗之內，上去山腳或岸幾許？係何人地上？地名甚處？若屋內，係在何處及上下有無物色蓋簟？訖，方可屍出驗。<break time="100ms" />　　先剝脫在身衣服或婦人首飾，自頭上至鞋襪，逐一抄劄。或是隨身行李，亦具名件。訖，且以溫水洗屍一遍了驗。未要便用酒醋。<break time="100ms" />　　剝爛衣服洗了，先看其屍有無軍號，或額角、面臉上所刺大小字體計幾行？或幾字？是何軍人？若係配隸人，所配隸何州軍字？亦須計行數。如經刺環，或方或圓，或在手臂、項上，亦記幾個。內是刺字或環子？曾艾灸或用藥取，痕跡黯漤及成疤瘢，可取竹，削一篦子，於灸處撻之可見。<break time="100ms" />　　　　○辨驗色目人訖，即看死人身上甚處有雕青、有灸瘢？係新舊瘡疤？有無膿血？計共幾個？及新舊官杖瘡疤？或背或臀？並新舊荊杖子痕，或腿或腳底？甚處有舊瘡癤瘢，甚處是見患？須量見分寸及何處有黯記之類，盡行聲說。如無，亦開寫。<break time="100ms" />　　　　○打量屍首身長若干？髮長若干？年顏若干？<break time="100ms" /><break time="100ms" />　　十三、驗墳內及屋下葬殯屍<break time="100ms" /><break time="100ms" />　　先驗墳係何人地上？地名甚處？土堆一個，量高及長闊，並各計若干尺寸。及屍見殯在何人至下，亦如前量之。<break time="100ms" />　　次看屍頭、腳所向，謂如頭東腳西之類，頭離某處若干？腳離某處若干？左右亦如之。對眾爬開浮土，或取去磚，看其屍用何物盛簟。謂棺木有無漆飾、席有無沿禒及蕟蕈之類。舁出開拆，取屍於光明處地上驗之。<break time="100ms" /><break time="100ms" />　　十四、驗壞爛屍<break time="100ms" /><break time="100ms" />　　若避臭穢不親臨，往往誤事。<break time="100ms" />　　屍首變動，臭不可近，當燒蒼朮、皂角辟之，用麻油塗鼻，或作紙攄子搵油塞兩鼻孔，仍以生薑小塊置口內。遇檢，切用猛閉口，恐穢氣衝入。<break time="100ms" />　　　　○量紮四至訖，用水沖去蛆蟲穢污，皮肉乾淨方可驗。未須用糟、醋。頻令新汲水澆屍首四面。<break time="100ms" />　　屍首壞爛，被打或刃傷處痕損皮肉作赤色，深重作青黑色，貼骨不壞，蟲不能食。<break time="100ms" /><break time="100ms" />　　十五、無憑檢驗<break time="100ms" /><break time="100ms" />　　凡檢驗無憑之屍，宜說頭髮褪落，曲鬢、頭面、遍身皮肉並皆一概青黑，皮壞爛，及被蛆蟲咂破骨殖顯露去處。<break time="100ms" />　　如皮肉消化，宜說骸骨顯露，上下皮肉並皆一概消化，只有些小消化不及筋肉與骨殖相連，今來委是無憑檢複本人生前沿身上下有無傷損它故，及定奪年顏、形狀、致死因依不得，兼用手揣捏得沿身上下並無骨損去處。<break time="100ms" /><break time="100ms" />　　十六、白僵死瘁死<break time="100ms" /><break time="100ms" />　　先鋪炭火，約與死人長闊，上鋪薄布，可與炭等。以水噴微濕，臥屍於上。仍以布覆蓋頭面、肢體訖，再用炭火鋪擁令遍，再以布覆之，復用水遍灑。一時久，其屍皮肉必軟起。乃揭所鋪布與炭看，若皮肉軟起，方可以熱醋洗之。於驗損處，以蔥、椒、鹽同白梅和糟研爛，拍作餅子，火內煨令熱，先於屍上用紙搭了，次以糟餅罨之，其痕損必見。<break time="100ms" /><break time="100ms" />　　十七、驗骨<break time="100ms" /><break time="100ms" />　　人有三百六十五節，按一年三百六十五日。<break time="100ms" />　　男子骨白，婦人骨黑。婦人生，骨出血如河水，故骨黑。如服毒藥，骨黑。須子細詳定。<break time="100ms" />　　髑髏骨，男子自頂及耳並腦後共八片，蔡州人有九片。腦後橫一縫。當正直下至髮際，別有一直縫。婦人只六片，腦後橫一縫。當正直下無縫。<break time="100ms" />　　牙有二十四，或二十八，或三十二，或三十六。<break time="100ms" />　　胸前骨三條。<break time="100ms" />　　心骨一片，嫩如錢大。<break time="100ms" />　　項與脊骨，各十二節。<break time="100ms" />　　自項至腰共二十四骨，上有一大骨。<break time="100ms" />　　肩井及左右飯匙骨各一片。<break time="100ms" />　　左右肋骨，男子各十二條，八條長，四條短。<break time="100ms" />　　婦人各十四條。<break time="100ms" />　　男女腰間各有一骨大如手掌，有八孔，作四行樣。<break time="100ms" />　　手腳骨各二段。男子左右手腕及左右臁肕骨邊皆有捭骨，婦人無。兩腳膝頭各有骨隱在其間，如大指大。手掌、腳板各五縫，手腳大拇指並腳第五指各二節，餘十四指並三節。<break time="100ms" />　　尾蛆骨若豬腰子，仰在骨節下。
    </voice>
</speak>
