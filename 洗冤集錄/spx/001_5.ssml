<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　凡初檢時，如體問得是爭鬥分明，雖經多日，亦不得定作無憑檢驗，招上司問難。須子細定當痕損致命去處。若委是經日久變動，方稱屍首不任擺撥。初檢屍有無傷損訖，就驗處襯簟，屍首在物上，復以物蓋。候畢，周圍用灰印記，有若干枚，交與守屍弓手、耆正副、鄰人看守。責狀附案，交與復檢，免至被人殘害傷損屍首也。若是疑難檢驗，仍不得遠去，防復檢異同。<break time="100ms" /><break time="100ms" />　　七、復檢<break time="100ms" /><break time="100ms" />　　與前檢無異，方可保明具申。萬一致命處不明，痕損不同，如以藥死作病死之類，不可概舉。前檢受弊，復檢者烏可不究心察之？恐有連累矣。<break time="100ms" />　　檢得與前驗些小不同。遷就改正。果有大段違戾，不可依隨，更再三審問干係等人。如眾稱可變，方據檢得異同事理供申，不可據己見便變易。<break time="100ms" />　　復檢，如屍經多日，頭面胖脹，皮髮脫落，唇口翻張，兩眼迭出，蛆蟲咂食，委實壞爛不通措手。若係刃傷、他物、拳手足踢痕虛處，方可作無憑復檢狀申。如是他物及刃傷骨損，宜沖洗子細驗之，即須於狀內聲說致命，豈可作無憑檢驗申上？<break time="100ms" />　　復檢官驗訖，如無爭論，方可給屍與親屬。無親屬者，責付本都埋瘞，勒令看守，不得火化及散落。如有爭論，未可給屍。且掘一坑，就所簟物屍安頓坑內，上以門扇蓋，用土罨瘞作堆，周回用灰印印記，防備後來官司再檢復，仍責看守狀附案。<break time="100ms" /><break time="100ms" />　　八、驗屍<break time="100ms" /><break time="100ms" />　　身上件數：<break time="100ms" />　　　　○正頭面：有無髻子？髮長若干？頂心、囟門、髮際、額、兩眉。兩眼或開或閉？如閉，擘開驗眼睛全與不全。鼻、兩鼻孔。口或開或閉？齒、舌，如自縊，舌有無抵齒。胲、喉、胸、兩乳、婦人兩奶膀、心、腹、臍、小肚、玉莖、陰囊，次後，捻兩腎子全與不全。婦人言產門，女子言陰門。兩腳：大腿、膝、兩腳臁肕、兩腳脛、兩腳面、十指爪。<break time="100ms" />　　　　○翻身：腦後、乘枕、項、兩胛、背脊、腰。兩臀瓣有無杖疤？谷道、後腿、兩曲、兩腿肚、兩腳跟、兩腳板。<break time="100ms" />　　　　○左側：左頂下、腦角、太陽穴、耳、面臉、頸、肩、膊、肘、腕、臂、手。五指爪全與不全？或拳或不拳？曲腋、脅肋、胯、外腿、外膝、外臁肕、腳踝。<break time="100ms" />　　　　○右側，亦如之。<break time="100ms" />　　四縫屍首須躬親看驗。頂心、囟門、兩額角、兩太陽、喉下、胸前、兩乳、兩脅肋、心腹、腦後、乘枕、陰囊、谷道，並係要害致命之處。婦人看陰門、兩奶膀。<break time="100ms" />　　於內若一處有痕損在要害，或非致命，即令仵作指定喝起眾。約死人年幾歲，臨時須子細看顏貌供寫，或問血屬尤真。<break time="100ms" />　　凡檢屍，先令多燒蒼朮、皂角，方詣屍前。檢畢，約三五步，令人將醋潑炭火上，行從上過，其穢氣自然去矣。多備蔥、椒、鹽、白梅，防其痕損不見處，藉以擁罨。仍帶一砂盆，並捶研上件物。<break time="100ms" />　　凡檢復，須在專一，不可避臭惡。切不可令仵作行人遮閉玉莖、產門之類，大有所誤。仍子細驗頭髮內、谷道、產門內，慮有鐵釘或他物在內。<break time="100ms" />　　檢出致命要害處，方可押兩爭及知見、親屬令見。切不可容令近前，恐損害體屍。<break time="100ms" />　　被傷處，須子細量長、闊、深、淺、小、大，定致死之由。<break time="100ms" />　　仵作行人受囑，多以芮一作茜草投醋內，塗傷損處，痕皆不見。以甘草汁解之，則見。<break time="100ms" />　　人身本赤黑色，死後變動作青色，其痕未見。有可疑處，先將水灑濕，後將蔥白拍碎令開，塗痕處，以醋蘸紙蓋上，候一時久，除去，以水洗，其痕即見。<break time="100ms" />　　若屍上有數處青黑，將水滴放青黑處，是痕則硬，水住不流；不是痕處軟，滴水便流去。<break time="100ms" />　　驗屍並骨傷損處，痕跡未見，用糟、醋潑罨屍首，於露天以新油絹或明油雨傘覆欲見處，迎日隔傘看，痕即見。若陰雨，以熟炭隔照，此良法也。或更隱而難見，以白梅搗爛攤在欲見處，再擁罨看。猶未全見，再以白梅取肉加蔥、椒、鹽、糟一處研，拍作餅子火上煨，令極熱，烙損處，下先用紙襯之，即見其損。<break time="100ms" />　　昔有二人鬥毆，俄頃，一人仆地氣絕，見證分明。及驗出，屍乃無痕損，檢官甚撓。時方寒，忽思得計，遂令掘一坑，深二尺餘，依屍長短，以柴燒熱得所，置屍坑內，以衣物覆之。良久，覺屍溫，出屍，以酒、醋潑紙貼，則致命痕傷遂出。<break time="100ms" />　　擁罨檢訖，仵作行人喝四縫屍首。謂；<break time="100ms" />　　屍仰臥，自頭喝：頂心、囟門全。額全。兩額角全。兩太陽全。兩眼、兩眉、兩耳、兩腮、兩肩並全。胸、心、臍、腹全。陰腎全。婦人云產門全，女人云陰門全。兩髀、腰、膝、兩臁肕、兩腳面、十指爪並全。左手臂、肘、腕並指甲全。左肋並脅全。左腰、胯及左腿、腳並全。右亦如之。<break time="100ms" />　　翻轉屍：腦後、乘枕全。兩耳後髮際連項全。兩背胛連脊全。兩腰眼、兩臀並谷道全。兩腿、兩後、兩腿肚、兩腳跟、兩腳心並全。<break time="100ms" /><break time="100ms" />　　九、婦人<break time="100ms" /><break time="100ms" />　　凡驗婦人，不可羞避。
    </voice>
</speak>
