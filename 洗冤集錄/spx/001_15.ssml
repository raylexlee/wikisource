<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　凡檢舍屋及牆倒石頭脫落壓著身死人，其屍沿身虛怯要害去處若有痕損，須說長闊分寸，作堅硬物壓痕。仍看骨損與不損。若樹木壓死，要見得所倒樹木斜傷著痕損分寸。<break time="100ms" /><break time="100ms" />　　三十六、外物壓塞口鼻死<break time="100ms" /><break time="100ms" />　　凡被人以衣服或濕紙搭口、鼻死，則腹乾脹。<break time="100ms" />　　若被人以外物壓塞口鼻，出氣不得後命絕死者，眼開睛突，口、鼻內流出清血水，滿面血蔭赤黑色，糞門突出及便溺污壞衣服。<break time="100ms" /><break time="100ms" />　　三十七、硬物癮痁死<break time="100ms" /><break time="100ms" />　　凡被外物癮痁死者，肋後有癮痁著紫赤腫，方圓三寸四寸以來，皮不破，用手揣捏得筋骨傷損，此最為虛怯要害致命去處。<break time="100ms" /><break time="100ms" />　　三十八、牛馬踏死<break time="100ms" /><break time="100ms" />　　凡被馬踏死者，屍色微黃，兩手散，頭髮不慢，口、鼻中多有血出，痕黑色。被踏要害處便死，骨折，腸臟出。若只築倒或踏不著要害處，即有皮破、癮赤黑痕，不致死。<break time="100ms" />　　　　○驢足痕小。<break time="100ms" />　　牛角觸著，若皮不破，傷亦赤腫。觸著處多在心頭、胸前，或在小腹、脅肋亦不可拘。<break time="100ms" /><break time="100ms" />　　三十九、車輪拶死<break time="100ms" /><break time="100ms" />　　凡被車輪拶死者，其屍肉色微黃，口、眼開，兩手微握，頭髻緊。<break time="100ms" />　　凡車輪頭拶著處，多在心頭、胸前並兩脅肋要害處便死。不是要害不致死。<break time="100ms" /><break time="100ms" />　　四十、雷震死<break time="100ms" /><break time="100ms" />　　凡被雷震死者，其屍肉色焦黃，渾身軟黑，兩手拳散、口開、眼，耳後、髮際焦黃，頭髻披散，燒著處皮肉緊硬而攣縮，身上衣服被天火燒爛。或不火燒。傷損痕跡多在腦上及腦後，腦縫多開，鬢髮如燄火燒著。從上至下，時有手掌大片浮皮，紫赤，肉不損，胸、項、背、膊上或有似篆文痕。<break time="100ms" /><break time="100ms" />　　四十一、虎咬死<break time="100ms" /><break time="100ms" />　　凡被虎咬死者，屍肉色黃，口、眼多開，兩手拳握，髮髻散亂，糞出，傷處多不齊整，有舌舐齒咬痕跡。<break time="100ms" />　　虎咬人多咬頭項上，身上有爪痕掰損痕，傷處成窟或見骨，心頭、胸前、臂、腿上有傷處，地上有虎跡。勒畫匠畫出虎跡，並勒村甲及傷人處鄰人供責為證。一云虎咬人月初咬頭項，月中咬腹背，月盡咬兩腳。貓兒咬鼠亦然。<break time="100ms" /><break time="100ms" />　　四十二、蛇蟲傷死<break time="100ms" /><break time="100ms" />　　凡被蛇蟲傷致死者，其被傷處微有齧損黑痕，四畔青腫，有青黃水流，毒氣灌注四肢，身體光腫、面黑。如檢此狀，即須定作毒氣灌著甚處致死。<break time="100ms" /><break time="100ms" />　　四十三、酒食醉飽死<break time="100ms" /><break time="100ms" />　　凡驗酒食醉飽致死者，先集會首等，對眾勒仵作行人用醋湯洗檢。在身如無痕損，以手拍死人肚皮，膨脹而響者，如此即是因酒食醉飽過度，腹脹心肺致死。仍取本家親的骨肉供狀，述死人生前常吃酒多少致醉，及取會首等狀，今來吃酒多少數目，以驗致死因依。<break time="100ms" /><break time="100ms" />　　四十四、醉飽後築踏內損死<break time="100ms" /><break time="100ms" />　　凡人吃酒食至飽，被築踏內損亦可致死。其狀甚難明。其屍外別無他故，唯口、鼻、糞門有飲食並糞帶血流出，遇此形狀，須子細體究曾與人交爭，因而築踏？見人照證分明，方可定死狀。<break time="100ms" /><break time="100ms" />　　四十五、男子作過死<break time="100ms" /><break time="100ms" />　　凡男子作過太多，精氣耗盡，脫死於婦人身上者，真偽不可不察。真則陽不衰，偽者則痿。<break time="100ms" /><break time="100ms" />　　四十六、遺路死<break time="100ms" /><break time="100ms" />　　或是被打死者扛在路傍，耆正只申官作遺路死屍，須是子細。如有痕跡，合申官多方體訪。<break time="100ms" /><break time="100ms" />　　四十七、死後仰臥停泊有微赤色<break time="100ms" /><break time="100ms" />　　凡死人項後、背上、兩肋後、腰腿內、兩臂上、兩腿後、兩曲、兩腳肚子上下，有微赤色。<break time="100ms" />　　　　○驗是本人身死後，一向仰臥停泊，血脈墜下，致有此微赤色，即不是別緻他故身死。<break time="100ms" /><break time="100ms" />　　四十八、死後蟲鼠犬傷<break time="100ms" /><break time="100ms" />　　凡人死後被蟲鼠傷，即皮破無血，破處周回有蟲鼠齧痕蹤跡，有皮肉不齊去處。若狗咬，則痕跡粗大。<break time="100ms" /><break time="100ms" />　　四十九、發塚<break time="100ms" /><break time="100ms" />　　驗是甚向墳？圍長闊多少？被賊人開鋤，墳上狼藉，鍬鋤開深尺寸？見板或開棺見屍？勒所報人具出死人元裝著衣服物色，有甚不見被賊人偷去？<break time="100ms" /><break time="100ms" />　　五十、驗鄰縣屍<break time="100ms" />
    </voice>
</speak>
