<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　若是處女，劄四至訖，劄出光明平穩處，先令坐婆剪去中指甲，用綿札。先勒死人母親及血屬並鄰婦二三人同看，驗是與不是處女。令坐婆以所剪甲指頭入陰門內，有黯血出，是；無，即非。<break time="100ms" />　　若婦人有胎孕不明致死者，勒坐婆驗腹內委實有無胎孕。如有孕，心下至肚臍以手拍之，堅如鐵石；無，即軟。<break time="100ms" />　　若無身孕，又無痕損，勒坐婆定驗產門內，恐有他物。<break time="100ms" />　　有孕婦人被殺，或因產子不下身死。屍經埋地窖，至檢時卻有死孩兒。推詳其故，蓋屍埋頓地窖，因地水、火風吹，死人屍首脹滿，骨節縫開，故逐出腹內胎孕孩子，亦有臍帶之類，皆在屍腳下，產門有血水、惡物流出。<break time="100ms" />　　若富人家女使，先量死處四至了，便扛出大路上，檢驗有無痕損，令眾人見，以避嫌疑。<break time="100ms" /><break time="100ms" />　　附小兒屍並胞胎<break time="100ms" /><break time="100ms" />　　有因爭鬥因而殺子謀人者，將子手足捉定，用腳跟於喉下踏死。只令仵作行人，以手按其喉必塌，可驗真偽。<break time="100ms" />　　凡定當小兒骸骨，即云：「十二三歲小兒。」<break time="100ms" />　　若駁問：「如何不定是男是女？」<break time="100ms" />　　即解云：「某當初只指定十二三歲小兒，即不曾說是男是女。蓋律稱『兒』，不定作『兒』是男女也。」<break time="100ms" />　　墮胎者准律：「未成形像，杖一百；墮胎者，徒三年。」律云「墮」，謂打而落，謂胎子落者。按《五藏神論》：「懷胎一月如白露；二月如桃花；三月男女分；四月形像具；五月筋骨成；六月毛髮生；七月動右手，是男於母左；八月動左手，是女於母右；九月三轉身；十月滿足。」<break time="100ms" />　　若驗得未成形像，只驗所墮胎作血肉一片或一塊，若經日壞爛，多化為水。若所墮胎已成形像者，謂頭腦、口、眼、耳、鼻、手、腳、指甲等全者，亦有臍帶之類，令收生婆定驗月數、定成人形或未成形，責狀在案。<break time="100ms" />　　墮胎兒在母腹內被驚後死胎下者，衣胞紫黑色，血蔭軟弱；生下腹外死者，其屍淡紅赤，無紫黑色及胞衣白。<break time="100ms" /><break time="100ms" />　　十、四時變動<break time="100ms" /><break time="100ms" />　　春三月，屍經兩三日，口、鼻、肚皮、兩脅、胸前肉色微青。經十日，則鼻、耳內有惡汁流出。胖匹縫切，脹臭也，脹肥人如此。久患瘦劣人，半月後方有此證。<break time="100ms" />　　夏三月，屍經一兩日，先從面上、肚皮、兩脅、胸前肉色變動。經三日，口、鼻內汁流蛆出，遍身胖脹，口唇翻，皮膚脫爛，疱胗起。經四五日，髮落。<break time="100ms" />　　暑月罨屍，損處浮皮多白，不損處卻青黑，不見的實痕。設若避臭穢，據見在檢過，往往誤事。稍或疑處，浮皮須令剝去，如有傷損，底下血蔭分明。更有暑月，九竅內未有蛆蟲，卻於太陽穴、髮際內、兩脅、腹內先有蛆出，必此處有損。<break time="100ms" />　　秋三月，屍經二三日，亦先從面上、肚皮、兩脅、胸前肉色變動。經四五日，口、鼻內汁流蛆出，遍身胖脹，口唇翻，疱胗起。經六七日，髮落。<break time="100ms" />　　冬三月，屍經四五日，身體肉色黃緊，微變。經半月以後，先從面上、口、鼻、兩脅、胸前變動。或安在濕地，用薦席裹角埋瘞其屍，卒難變動。更詳月頭月尾，按春秋節氣定之。<break time="100ms" />　　盛熱，屍首經一日即皮肉變動，作青黯色，有氣息。經三四日，皮肉漸壞，屍脹，蛆出，口、鼻汁流，頭髮漸落。<break time="100ms" />　　盛寒五日，如盛熱一日時，半月，如盛熱三四日時。<break time="100ms" />　　春秋氣候和平，兩三日可比夏一日，八九日可比夏三四日。<break time="100ms" />　　　　○然人有肥、瘦、老、少。肥、少者易壞，瘦、老者難壞。<break time="100ms" />　　　　○又南北氣候不同，山內寒暄不常。更在臨時通變審察。<break time="100ms" /><break time="100ms" />　　十一、洗罨<break time="100ms" /><break time="100ms" />　　宜多備糟、醋。<break time="100ms" />　　　　○襯屍紙惟有藤連紙、白抄紙可用。若竹紙，見鹽、醋多爛，恐侵損屍體。<break time="100ms" />　　屍於平穩光明地上，先乾檢一遍。<break time="100ms" />　　用水沖洗，次挼皂角洗滌屍垢膩，又以水沖蕩潔淨。洗時，下用門扇簟席襯，不惹塵土。洗了，如法用糟、醋擁罨屍首。仍以死人衣物盡蓋，用煮醋淋，又以薦席罨一時久，候屍體透軟，即去蓋物，以水沖去糟、醋，方驗。不得信行人說，只將酒醋潑過，痕損不出。<break time="100ms" />　　初春與冬月，宜熱煮醋及炒糟令熱。<break time="100ms" />　　　　○仲春與殘秋，宜微熱。<break time="100ms" />　　　　○夏秋之內，糟、醋微熱，以天氣炎熱，恐傷皮肉。<break time="100ms" />　　　　○秋將深，則用熱屍左右手肋，相去三四尺，加火熁，以氣候差涼。<break time="100ms" />　　　　○冬雪寒凜，屍首僵凍，糟、醋雖極熱，被衣重疊，擁罨亦不得屍體透軟。當掘坑，長闊於屍，深三尺，取炭及木柴遍鋪坑內，以火燒令通紅，多以醋沃之，氣勃勃然，方連擁罨法物襯簟，屍置於坑內，仍用衣被覆蓋，再用熱醋淋遍。坑兩邊相去二三尺，復以火烘。約透，去火，移屍出驗。
    </voice>
</speak>
