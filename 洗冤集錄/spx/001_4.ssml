<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　昔有甲乙同行，乙有隨身衣物而甲欲謀取之。甲呼乙行路，至溪河欲渡，中流，甲執乙就水而死，是無痕也，何以驗之？先驗其屍瘦劣、大小，十指甲各黑黯色，指甲及鼻孔內各有沙泥，胸前赤色，口唇青班，腹肚脹。此乃乙劣而為甲之所執於水而致死也。當究甲之元情，須有贓證以觀此驗，萬無一失。<break time="100ms" />　　又有年老人，以手捂之而氣亦絕，是無痕而死也。<break time="100ms" />　　有一鄉民，令外甥並鄰人子，將鋤頭同開山種粟，經再宿不歸。及往觀焉，乃二人俱死在山，遂聞官。隨身衣服並在。牒官驗屍，驗官到地頭，見一屍在小茅舍外，後項骨斷，頭、面各有刃傷痕；一屍在茅舍內，左項下、右腦後各有刃傷痕。在外者，眾曰：「先被傷而死。」在內者，眾曰：「後自刃而死。」官司但以各有傷，別無財物，定兩相並殺。一驗官獨曰：「不然！若以情度情，作兩相並殺而死可矣。其舍內者，右腦後刃痕可疑，豈有自用刃於腦後者？手不便也。」不數日間，乃緝得一人，挾仇並殺兩人。縣案明，遂聞州，正極典。不然，二冤永無歸矣。大凡相並殺，餘痕無疑，即可為檢驗，貴在精專，不可失誤。<break time="100ms" /><break time="100ms" />　　嘉慶丁卯山東督糧道孫星衍依元本校刊，元和縣學生員顧廣圻復校。<break time="100ms" /><break time="100ms" />　　五、疑難雜說下<break time="100ms" /><break time="100ms" />　　有檢驗被殺屍在路傍，始疑盜者殺之，及點檢，沿身衣物俱在，遍身鐮刀斲傷十餘處。<break time="100ms" />　　檢官曰：「盜只欲人死取財，今物在傷多，非冤仇而何？」遂屏左右，呼其妻問曰：「汝夫自來與甚人有冤仇最深？」<break time="100ms" />　　應曰：「夫自來與人無冤仇，只近日有某甲來做債不得，曾有克期之言，然非冤仇深者。」<break time="100ms" />　　檢官默識其居，遂多差人分頭告示側近居民：「各家所有鐮刀盡底將來，只今呈驗，如有隱藏，必是殺人賊，當行根勘！」<break time="100ms" />　　俄而，居民齎到鐮刀七八十張，令布列地上。時方盛暑，內鐮刀一張，蠅子飛集。<break time="100ms" />　　檢官指此鐮刀問：「為誰者？」<break time="100ms" />　　忽有一人承當，乃是做債克期之人。就擒訊問，猶不伏。<break time="100ms" />　　檢官指刀令自看：「眾人鐮刀無蠅子，今汝殺人血腥氣猶在，蠅子集聚，豈可隱耶？」<break time="100ms" />　　左右環視者失聲歎服，而殺人者叩首服罪。<break time="100ms" />　　昔有深池中溺死人，經久，事屬大家因仇事發。體究官見皮肉盡無，惟髑髏骨尚在。累委官不肯驗。上司督責至數人，獨一官員承當。即行就地檢骨。先點檢，見得其他並無痕跡，乃取髑髏淨洗，將淨熱湯瓶細細斟湯灌，從腦門穴入，看有無細泥沙屑自鼻孔竅中出，以此定是與不是生前溺水身死。蓋生前落水，則因鼻息取氣，吸入沙土；死後則無。<break time="100ms" />　　廣右有凶徒，謀死小童行而奪其所齎。發覺，距行兇日已遠。囚已招伏：「打奪就，推入水中。」尉司打撈，已得屍於下流，肉已潰盡，僅留骸骨，不可辨驗，終未免疑其假合，未敢處斷。後因閱案卷，見初焉體究官繳到血屬所供，稱其弟元是龜胸而矮小。遂差官復驗，其胸果然，方敢定刑。<break time="100ms" />　　南方之民，每有小小爭競，便自盡其命而謀賴人者多矣。先以櫸樹皮罨成痕損，死後如他物所傷。何以驗之？但看其痕，裡面須深黑色，四邊青赤。散成一痕而無虛腫者，即是生前以櫸樹皮罨成也。蓋人生即血脈流行，與櫸相扶而成痕。若以手按著痕損處，虛腫，即非櫸皮所罨也。若死後以櫸皮罨者，即苦無散遠青赤色，只微有黑色。而按之不緊硬者，其痕乃死後罨之也。蓋人死後血脈不行，致櫸不能施其效。更在審詳元情，屍首痕損，那邊長短能合他物大小，臨時裁之，必無疏誤。<break time="100ms" />　　凡有死屍，肥壯無痕損，不黃瘦，不得作病患死。又有屍首，無痕損，只是黃瘦，亦不得據所見只作病患死檢了。切須子細驗定因何致死。唯此等檢驗，最誤人也。<break time="100ms" />　　凡疑難檢驗及兩爭之家稍有事力，須選慣熟仵作人，有行止、畏謹守分、貼司，並隨馬行。飲食水火，令人監之。少休，以待其來。不知是，則私請行矣。假使驗得甚實，吏或受賂，其事亦變。官吏獲罪猶庶幾，變動事情、枉致人命，事實重焉。<break time="100ms" />　　應檢驗死人，諸處傷損並無，不是病狀，難為定驗者，先須勒下骨肉次第等人狀訖，然後剃除死人髮髻，恐生前彼人將刃物釘入囟門或腦中，殺害性命。<break time="100ms" />　　被殘害死者，須檢齒、舌、耳、鼻內或手足指甲中，有簽制算害之類。<break time="100ms" />　　凡檢驗屍首，指定作被打後服毒身死、及被打後自縊身死、被打後投水身死之類，最須見得親切方可如此申上。世間多有打死人後，以藥灌入口中，誣以自服毒藥；亦有死後用繩吊起，假作生前自縊者；亦有死後推在水中，假作自投水者。一或差互，利害不小。今須子細點檢死人在身痕傷，如果不是要害致命去處，其自縊、投水及自服毒，皆有可憑實跡，方可保明。<break time="100ms" /><break time="100ms" />　　六、初檢<break time="100ms" /><break time="100ms" />　　告狀切不可信，須是詳細檢驗，務要從實。<break time="100ms" />　　有可任公吏，使之察訪。或有非理等說，且聽來報，自更裁度。<break time="100ms" />　　戒左右人，不得鹵莽。<break time="100ms" />　　初檢，不得稱屍首壞爛不任檢驗，並須指定要害致死之因。
    </voice>
</speak>
