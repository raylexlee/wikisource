<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　若因老病失火燒死，其屍肉色焦黑或卷，兩手拳曲、臂曲在胸前，兩膝亦曲，口、眼開，或咬齒及唇，或有脂膏黃色突出皮肉。<break time="100ms" />　　若被人勒死拋掉在火內，頭髮焦黃，頭面渾身燒得焦黑，皮肉搐皺，並無揞漿蟽皮去處，項下有被勒著處痕跡。<break time="100ms" />　　又若被刃殺死卻作火燒死者，勒仵作拾起白骨，扇去地下灰塵，於屍首下淨地上用釅米醋、酒潑。若是殺死，即有血入地，鮮紅色。須先問屍首生前宿臥所在，卻恐殺死後移屍往他處，即難驗屍下血色。<break time="100ms" />　　大凡人屋，或瓦或茅蓋，若被火燒，其死屍在茅、瓦之下。或因與人有仇，乘勢推入燒死者，其死屍則在茅、瓦之上。兼驗頭、足，亦有向至。<break time="100ms" />　　如屍被火化盡，只是灰，無條段骨殖者，勒行人鄰證供狀：「緣上件屍首，或失火燒燬、或被人燒燬，即無骸骨存在，委是無憑檢驗。」方與備申。<break time="100ms" />　　凡驗被火燒死人，先問元申人：「火從何處起？火起時其人在甚處？因甚在彼？被火燒時曾與不曾救應？」仍根究曾與不曾與人作鬧？見得端的方可檢驗。或檢得頭髮焦拳，頭面連身一概焦黑，宜申說：「今來無憑檢驗本人沿身上下有無傷損他故，及定奪年顏形狀不得，只檢得本人口鼻內有無灰燼，委是火燒身死。」如火燒深重，實無可憑，即不要說口、鼻內灰燼。<break time="100ms" /><break time="100ms" />　　二十七、湯潑死<break time="100ms" /><break time="100ms" />　　凡被熱湯潑傷者，其屍皮肉皆拆，皮脫白色，著肉者亦白，肉多爛赤。<break time="100ms" />　　如在湯火內，多是倒臥，傷在手、足、頭面、胸前。如因鬥打或頭撞、腳踏、手推在湯火內，多是兩後與臀、腿上，或有打損處，其疱不甚起，與其他所燙不同。<break time="100ms" /><break time="100ms" />　　二十八、服毒<break time="100ms" /><break time="100ms" />　　凡服毒死者，屍口、眼多開，面紫黯或青色，唇紫黑，手足指甲俱青黯，口、眼、耳、鼻間有血出。甚者，遍身黑腫，面作青黑色，唇卷發疱，舌縮或裂拆、爛腫、微出，唇亦爛腫或裂拆，指甲尖黑，喉、腹脹作黑色、生疱，身或青班，眼突，口、鼻、眼內出紫黑血，鬚髮浮不堪洗。未死前須吐出惡物或瀉下黑血，谷道腫突或大腸穿出。<break time="100ms" />　　有空腹服毒，惟腹肚青脹而唇、指甲不青者；亦有食飽後服毒，惟唇、指甲青而腹肚不青者；又有腹臟虛弱、老病之人，略服毒而便死，腹肚、口唇、指甲並不青者，卻須參以他證。<break time="100ms" />　　生前中毒而遍身作青黑，多日皮肉尚有，亦作黑色。若經久，皮肉腐爛見骨，其骨黲黑色。死後將毒藥在口內假作中毒，皮肉與骨只作黃白色。<break time="100ms" />　　凡服毒死，或時即發作，或當日早晚。若其藥慢，即有一日或二日發。或有翻吐，或吐不絕，仍須於衣服上尋餘藥，及死屍坐處尋藥物器皿之類。<break time="100ms" />　　中蟲毒，遍身上下、頭面、胸心並深青黑色，肚脹，或口內吐血，或糞門內瀉血。<break time="100ms" />　　鼠莽草毒，江南有之。亦類中蟲，加之唇裂，齒齦青黑色。此毒經一宿一日，方見九竅有血出。<break time="100ms" />　　食果實、金石藥毒者，其屍上下或有一二處赤腫，有類拳手傷痕；或成大片青黑色，爪甲黑，身體肉縫微有血；或腹脹，或瀉血。<break time="100ms" />　　酒毒，腹脹或吐、瀉血。<break time="100ms" />　　砒霜、野葛毒，得一伏時，遍身發小疱，作青黑色，眼睛聳出，舌上生小刺疱綻出，口唇破裂，兩耳脹大，腹肚膨脹，糞門脹綻，十指甲青黑。<break time="100ms" />　　金蠶蠱毒，死屍瘦劣，遍身黃白色，眼睛塌，口齒露出，上下唇縮，腹肚塌。將銀釵驗，作黃浪色，用皂角水洗不去。<break time="100ms" />　　　　○一云如是：隻身體脹，皮肉似湯火疱起，漸次為膿，舌頭、唇、鼻皆破裂，乃是中金蠶蠱毒之狀。<break time="100ms" />　　　　○手腳指甲及身上青黑色，口、鼻內多出血，皮肉多裂，舌與糞門皆露出，乃是中藥毒、菌蕈毒之狀。<break time="100ms" />　　如因吐瀉瘦弱，皮膚微黑不破裂，口內無血與糞門不出，乃是飲酒相反之狀。<break time="100ms" />　　若驗服毒，用銀釵，皂角水揩洗過，探入死人喉內，以紙密封，良久取出，作青黑色，再用皂角水揩洗，其色不去。如無，其色鮮白。如服毒中毒死人生前吃物壓下入腸臟內，試驗無證，即自谷道內試，其色即見。<break time="100ms" />　　凡檢驗毒死屍，間有服毒已久、蘊積在內試驗不出者，須先以銀或銅釵探入死人喉訖，卻用熱糟醋自下盦洗，漸漸向上，須令氣透，其毒氣熏蒸，黑色始現。如便將熱糟、醋自上而下，則其毒氣逼熱氣向下，不復可見。或就糞門上試探，則用糟、醋當反是。又一法，用大米或占米三升炊飯；用淨糯米一升淘洗了，用布袱盛就所炊飯上炊。取雞子一個，鴨子亦可。打破取白，拌糯米飯令勻，依前袱起，著在前大米占米飯上。以手三指，緊握糯米飯，如鴨子大，毋令冷，急開屍口齒外放著，及用小紙三五張搭遮屍口、耳、鼻、臀、陰門之處，仍用新綿絮三五條，釅醋三五升，用猛火煎數沸，將棉絮放醋鍋內煮半時取出，仍用糟盤罨屍，卻將棉絮蓋覆。若是死人生前被毒，其屍即腫脹，口內黑臭惡汁噴來棉絮上，不可近。後除去棉絮，糯米飯被臭惡之汁亦黑色而臭，此是受毒藥之狀。如無，則非也。試驗糯米飯封起申官府之時，分明開說。此檢驗訣，曾經大理寺看定。
    </voice>
</speak>
