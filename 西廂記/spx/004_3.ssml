<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　【東原樂】相思事，一筆勾，早則展放從前眉兒皺，美愛幽歡恰動頭。既能夠，張生，你覷兀的般可喜娘龐兒也要人消受。<break time="100ms" />　　【夫人】明日收拾行裝，安排果酒，請長老一同送張生，到十里長亭去。【旦念】寄語西河堤畔柳，安排青眼送行人。【同夫人下】【紅唱】<break time="100ms" />　　【收尾】來時節畫堂簫鼓鳴春晝，列著一對兒鸞交鳳友。那其間才受你說媒紅，方吃你謝親酒。【並下】<break time="100ms" />第三折<break time="100ms" />* * *<break time="100ms" />　　【夫人長老上】今日送張生赴京，十里長亭安排下筵席。我和長老先行，不見張生、小姐來到。【旦末紅同上】【旦】今日送張生上朝取應，早是離人傷感，況值那暮秋天氣，好煩惱人也呵！悲歡聚散一杯酒，南北東西萬里程。<break time="100ms" />　　【正宮】【端正好】碧雲天，黃花地，西風緊，北雁南飛。曉來誰染霜林醉？總是離人淚。<break time="100ms" />　　【滾繡球】恨相見得遲，怨歸去得疾。柳絲長玉驄難系。恨不倩疏林掛住斜暉。馬兒迍迍的行，車兒快快的隨，卻告了相思迴避，破題兒又早別離。聽得道一聲“去也”，鬆了金釧；遙望見十里長亭，減了玉肌。此恨誰知！【紅】姐姐，今日怎麼不打扮？【旦】你那知我的心裡呵！<break time="100ms" />　　【叨叨令】見安排著車兒、馬兒，不由人熬熬煎煎的氣；有甚麼心情花兒、靨兒，打扮得嬌嬌滴滴的媚；準備著被兒、枕兒，則索昏昏沉沉的睡；從今後衫兒、袖兒，都搵做重重疊疊的淚。兀的不悶殺人也麽哥，兀的不悶殺人也麽哥！久已後書兒、信兒，索與我恓恓惶惶的寄。【做到見夫人科】【夫人】張生和長老坐，小姐這壁坐，紅娘將酒來。張生，你向前來，是自家親眷，不要迴避。俺今日將鶯鶯與你，到京師休辱末了俺孩兒，掙揣一個狀元回來者。【末】小生托夫人餘蔭，憑著胸中之才，視官如拾芥耳。【潔】夫人主見不差，張生不是落後的人。【把酒了，坐】【旦長吁科】<break time="100ms" />　　【脫布衫】下西風黃葉紛飛，染寒煙衰草萋迷。酒席上斜簽著坐的，蹙愁眉死臨侵地。<break time="100ms" />　　【小梁州】我見他閣淚汪汪不敢垂，恐怕人知；猛然見了把頭低，長吁氣，推整素羅衣。<break time="100ms" />　　【幺篇】雖然久後成佳配，奈時間怎不悲啼。意似痴，心如醉，昨宵今日，清減了小腰圍。【夫人】小姐把盞者。【紅遞酒，旦把盞長吁科】請吃酒。<break time="100ms" />　　【上小樓】合歡未已，離愁相繼。想著俺前暮私情，昨夜成親，今日別離。我諗知這幾日相思滋味，卻原來此別離情更增十倍。<break time="100ms" />　　【幺篇】年少呵輕遠別，情薄呵易棄擲。全不想腿兒相挨，臉兒相偎，手兒相攜。你與俺崔相國做女婿，妻榮夫貴，但得一個並頭蓮，煞強如狀元及第。【夫人】紅娘把盞者。【紅把酒科】【旦唱】<break time="100ms" />　　【滿庭芳】供食太急，須臾對面；頃刻別離。若不是酒席間子母每當迴避，有心待與他舉案齊眉。雖然是廝守得一時半刻，也合著俺夫妻每共桌而食。眼底空留意，尋思起就里，險化做望夫石。【紅】姐姐不曾吃早飯，飲一口兒湯水。【旦】紅娘，甚麼湯水咽得下。<break time="100ms" />　　【快活三】將來的酒共食，嘗著似土和泥；假若便是土和泥，也有些土氣息，泥滋味。<break time="100ms" />　　【朝天子】暖溶溶玉醅，白泠泠似水。多半是相思淚。眼面前茶飯怕不待要吃，恨塞滿愁腸胃。蝸角虛名，蠅頭微利，拆鴛鴦在兩下里。一個這壁，一個那壁，一遞一聲長吁氣。【夫人】輛起車兒，俺先回去，小姐隨後和紅娘來。【下】【末辭潔科】【潔】此一行別無話兒，貧僧準備買登科錄看，做親的茶飯，少不得貧僧的。先生在意，鞍馬上保重者。從今經懺無心禮，專聽春雷第一聲。【下】【旦唱】<break time="100ms" />　　【四邊靜】霎時間杯盤狼籍，車兒投東，馬兒向西，兩意徘徊，落日山橫翠。知他今宵宿在那裡？在夢也難尋覓。張生，此一行得官不得官，疾便回來。【末】小生這一去，白奪一個狀元。正是：青霄有路終須到，金榜無名誓不歸。【旦】君行別無所謂，口占一絕，為君送行：棄擲今何在，當時且自親。還將舊來意，憐取眼前人。【末】小姐之意差矣，張珙更敢憐誰？謹賡一絕，以剖寸心：人生長遠別，孰與最關親？不遇知音者，誰憐長嘆人？【旦唱】<break time="100ms" />　　【耍孩兒】淋漓襟袖啼紅淚，比司馬青衫更濕。伯勞東去燕西飛，未登程先問歸期。雖然眼底人千里，且盡生前酒一杯。未飲心先醉，眼中流血，心內成灰。<break time="100ms" />　　【五煞】到京師服水土，趁程途節飲食，順時自保揣身體。荒村雨露宜眠早，野店風霜要起遲。鞍馬秋風裡，最難調護，最要扶持。<break time="100ms" />　　【四煞】這憂愁訴與誰？相思只自知，老天不管人憔悴。淚添九曲黃河溢，恨壓三峰華岳低。到晚來悶把西樓倚，見了些夕陽古道，衰柳長堤。<break time="100ms" />　　【三煞】笑吟吟一處來，哭啼啼獨自歸。歸家若到羅幃里，昨宵個繡衾香暖留春住，今夜個翠被生寒有夢知。留戀你別無意，見據鞍上馬，閣不住淚眼愁眉。【末】有甚言語，囑咐小生咱？【旦唱】<break time="100ms" />　　【二煞】你休憂文齊福不齊，我則怕你停妻再娶妻。休要一春魚雁無消息，我這裡青鸞有信頻須寄，你卻休金榜無名誓不歸。此一節君須記：若見了那異鄉花草，再休似此處棲遲。<break time="100ms" />　　【末】再誰似小姐，小生又生此念？【旦唱】
    </voice>
</speak>
