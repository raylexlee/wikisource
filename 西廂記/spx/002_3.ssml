<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　【杜將軍引卒子上開】林下曬衣嫌日淡，池中濯足恨魚腥；花根本艷公卿子，虎體原斑將相孫。自家姓杜，名確，字君實，本貫西洛人也。自幼與君瑞同學儒業，後棄文就武。當年武舉及第，官拜征西大將軍，正授管軍元帥，統領十萬之眾，鎮守著蒲關。有人自河中來，聽知君瑞兄弟在普救寺中，不來望我；著人去請，亦不肯來，不知主甚意。今聞丁文雅失政，不守國法，剽掠黎民；我為不知虛實，未敢造次興師。孫子曰：“凡用兵之法，將受命於君，合軍聚眾，圮地無舍，衢地交合，絕地無留；圍地則謀，死地則戰；途有所不由，軍有所不擊，城有所不攻，地有所不爭，君命有所不受。故將通於九變之利者，知用兵矣。治兵不知九變之術，雖知五利，不能得人用矣。”吾之未疾進後征討者，為不知地利淺深出沒之故也。昨日探聽去，不見回報。今日升帳，看有甚軍情來，報我知道者！【卒子引惠明和尚上開】【惠明】我離了普救寺，一日至蒲關，見杜將軍走一遭。【卒報科】【將軍】著他過來！【惠打問訊了】貧僧是普救寺來的，今有孫飛虎作亂，將半萬賊兵，圍往寺門，欲劫故臣崔相國女為妻。有游客張君瑞，奉書令小僧拜投於麾下，欲求將軍以解倒懸之危。【將軍】將書過來！【惠投書了】【將軍拆書念曰】珙頓首再拜大元帥將軍契兄纛下：伏自洛中，拜違犀表，寒暄屢隔，積有歲月，仰德之私，銘刻如也。憶昔聯床風雨，嘆今彼各天涯；客況復生於肺腑，離愁無慰於羈懷。念貧處十年藜藿，走困他鄉；羡威統百萬貔貅，坐安邊境。故知虎體食天祿，瞻天表，大德勝常；使賤子慕台顏，仰台翰，寸心為慰；輒稟：小弟辭家，欲詣帳下，以敘數載間闊之情；奈至河中府普救寺，忽值採薪之憂，不及徑造。不期有賊將孫飛虎，領兵半萬，欲劫故臣崔相國之女，實為迫切狼狽。小弟之命，亦在逡巡。萬一朝廷知道，其罪何歸？將軍倘不棄舊交之情，興一旅之師；上以報天子之恩，下以救蒼生之急；使故相國雖在九泉，亦不泯將軍之德。願將軍虎視去書，使小弟鵠觀來旄。造次干瀆，不勝慚愧！伏乞台照不宣！張珙再拜，二月十六日書。【將軍】既然如此，和尚你行，我便來。【惠明】將軍是必疾來者！<break time="100ms" />　　【仙呂】【賞花時】那廝擄掠黎民德行短，將軍鎮壓邊庭機變寬。他彌天罪有百千般。若將軍不管，縱賊寇騁無端。<break time="100ms" />　　【幺篇】便是你坐視朝廷將帝主瞞。若是掃蕩妖氛著百姓歡，干戈息，大功完。歌謠遍滿，傳名譽到金鑾。<break time="100ms" />　　【將軍】雖無聖發兵，“將在軍，君命有所不受”。大小三軍，聽吾將令：速點五千人馬，人盡銜枚，馬皆勒口。星夜起發，直至河中府普救寺救張生走一遭。【飛虎引卒子上開】【將軍引卒子騎竹馬調陣，拿綁下】【夫人、潔同末】下書已兩日，不見回音。【末】山門外吶喊搖旗，莫不是俺哥哥至了。【末見將軍了】【引夫人拜了】【將軍】杜確有失防禦，致令老夫人受驚，切勿見罪是幸！【末拜將軍了】自別兄長台顏，一向有失聽教；今得一見，台撥雲睹日。【夫人】老身子母，如將軍所賜之命，將何補報？【將軍】不敢，此乃職分之所當為。敢問賢弟，因甚不至戎帳？【末】小弟欲來，奈小疾偶作，不能動止，所以失敬，今見夫人受困，所言退得賊兵者，以小姐妻之，因此愚弟作書請吾兄。【將軍】既然有此姻緣，可賀，可賀！【夫人】安排茶飯者！【將軍】不索，尚有餘黨未盡，小官去捕了，卻來望賢弟。左右那裡，去斬孫飛虎去！【拿賊了】本欲斬首示眾，具表奏聞，見丁文雅失守之罪；恐有未叛者，今將為首各杖一百，餘者盡歸舊營去者！【孫飛虎謝了下】【將軍】張生建退賊之策，夫人面許結親；若不違前言，淑女可配君子也。【夫人】恐小女有辱君子。【末】請將軍筵席者！【將軍】我不吃筵席了，我回營去，異日卻來慶賀。【末】不敢久留兄長，有勞台候。【將軍望蒲關起發】【眾念】馬離普救敲金鐙，人望蒲關唱凱歌。 【下】【夫人】先生大恩，不敢忘也。自今先生休在寺里下，只著僕人寺內養馬，足下來家內書院里安歇。我已收拾了，便搬來者。到明日略備草酌，著紅娘來請，你是必來一會，別有商議。【下】【末】這事都在長老身上。【問潔】小子親事未知何如？【潔】鶯鶯親事擬定妻君。只因兵火至，引起雨雲心。 【下】【末】小子收拾行李去花園裡去也。【下】<break time="100ms" />第三折<break time="100ms" />　　【夫人上】今日安排下小酌，單請張生酬勞。道與紅娘，疾忙去書院中請張生，著他是必便來，休推故。【下】【末上】夜來老夫人說，著紅娘來請我，卻怎生不見來？我打扮著等他。皂角也使過兩個也，水也換了兩桶也，烏紗帽擦得光掙掙的。怎麼不見紅娘來也呵？【紅娘上】老夫人使我請張生。我想若非張生妙計呵，俺一家兒性命難保也呵。<break time="100ms" />　　【中呂】【粉蝶兒】半萬賊兵，捲浮雲片時掃凈，俺一家兒死裡逃生。舒心的列山靈，陳水陸，張君瑞合當欽敬。當日所望無成；誰想一緘書倒為了媒證。<break time="100ms" />　　【醉東風】今日個東閣玳筵開，煞強如西廂和月等。薄衾單枕有人溫，早則不冷、冷。受用足寶鼎香濃，繡簾風細，綠窗人靜。<break time="100ms" />　　可早來到也。<break time="100ms" />　　【脫布衫】幽僻處可有人行，點蒼苔白露泠泠。隔窗兒咳嗽了一聲，【紅敲門科】【末】是誰來也？【紅】是我。他啟朱唇急來答應。<break time="100ms" />　　【末】拜揖小娘子。【紅唱】<break time="100ms" />　　【小梁州】則見他叉手忙將禮數迎，我這裡“萬福，先生”。烏紗小帽耀人明，白襴凈，角帶傲黃程。
    </voice>
</speak>
