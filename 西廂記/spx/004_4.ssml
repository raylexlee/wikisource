<speak version="1.0" xmlns="http://www.w3.org/2001/10/synthesis" xml:lang="zh-HK">
    
    <voice name="zh-HK-WanLungNeural">
        <break time="100ms" />　　【一煞】青山隔送行，疏林不做美，淡煙暮靄相遮蔽。夕陽古道無人語，禾黍秋風聽馬嘶。我為甚麼懶上車兒內？來時甚急，去後何遲！【紅】夫人去好一會，姐姐，咱家去。【旦唱】<break time="100ms" />　　【收尾】四圍山色中，一鞭殘照里。遍人間煩惱填胸臆，量這些大小車兒如何載得起？<break time="100ms" />　　【旦紅下】【末】僕童，趕早行一程兒，早尋個宿處。淚隨流水急，愁逐野雲飛。【下】<break time="100ms" />第四折<break time="100ms" />* * *<break time="100ms" />　　【末引僕騎馬上開】離了蒲東早三十里也，兀的前面是草橋，店里宿一宵，明日趕早行。這馬百般兒不肯走。行色一鞭催去馬，羈愁萬斛引新詩。<break time="100ms" />　　【雙調】【新水令】望蒲東蕭寺暮雲遮，慘離情半林黃葉。馬遲人意懶，風急雁行斜。離恨重疊，破題兒第一夜。想著昨日受用，誰知今日凄涼！<break time="100ms" />　　【步步嬌】昨夜個翠被香濃熏蘭麝，欹珊枕把身軀兒趄。臉兒廝搵者，仔細端詳，可憎的別。鋪雲鬢玉梳斜，恰便似半吐初生月。早至也。店小二哥那裡？【小二哥上】官人，俺這頭房裡下。【末】琴童，接了馬者。點上燈，我諸般不要吃，則要睡些兒。【僕】小人也辛苦，待歇息也。【在床前打鋪做睡科】【末】今夜甚睡得到我眼裡來也！<break time="100ms" />　　【落梅風】旅館欹單枕，秋蛩鳴四野，助人愁的是紙窗兒風裂。乍孤眠被兒薄又怯，冷清清幾時溫熱！<break time="100ms" />　　【末睡科】【旦上】長亭畔別了張生，好生放心不下。老夫人和梅香都睡了，我私奔出城，趕上和他同去。<break time="100ms" />　　【喬木查】走荒郊曠野，把不住心嬌怯，喘吁吁難將兩氣接。疾忙趕上者，打草驚蛇。<break time="100ms" />　　【攪箏琶】他把我心腸扯，因此不避路途賒。瞞過俺能拘管的夫人，穩住俺廝齊攢的侍妾。想著他臨上馬痛傷嗟，哭得我也似痴呆。不是我心邪，自別離已後，到西日初斜，愁得來陡峻，瘦得來唓嗻。則離得半個日頭，卻早又寬掩過翠裙三四褶。誰曾經這般磨滅。<break time="100ms" />　　【錦上花】有限姻緣，方纔寧貼；無奈功名，使人離缺。害不了的愁懷，卻才覺些；掉不下的思量，如今又也。清霜凈碧波，白露下黃葉。下下高高，道路曲折；四野風來左右亂踅。我這裡奔馳，他何處困歇？<break time="100ms" />　　【清江引】呆答孩店房兒里沒話說，悶對如年夜。暮雨催寒蛩，曉風吹殘月，今宵酒醒何處也？<break time="100ms" />　　【旦】在這個店兒里，不免敲門。【末】誰敲門哩？是一個女人的聲音，我且開門看咱。這早晚是誰？<break time="100ms" />　　【慶宣和】是人呵疾忙快分說，是鬼呵合速滅。【旦】是我。老夫人睡了，想你去了呵，幾時再得見，特來和你同去。【末唱】聽說罷將香羅袖兒拽，卻原來是姐姐、姐姐。難得小姐的心勤！<break time="100ms" />　　【喬牌兒】你是為人須為徹，將衣袂不藉。繡鞋兒被露水泥沾惹，腳心兒管踏破也。【旦】我為足下呵，顧不得迢遞。【旦唧唧了】【甜水令】想著你廢寢忘餐，香消玉減，花開花謝，猶自覺爭些。便枕冷衾寒，鳳隻鸞孤，月圓雲遮，尋思來有甚傷嗟？<break time="100ms" />　　【折桂令】想人生最苦離別！可憐見千里關山，獨自跋涉。似這般割肚牽腸，倒不如義斷恩絕。雖然是一時間花殘月缺，休猜做瓶墜簪折。不戀豪傑，不羡驕奢，生則同衾，死則同穴。【外凈一行扮卒子上叫】恰才見一女子渡河，不知那裡去了，打起火把者！分明見他走在這店中去也。將出來！將出來！【末】卻怎了？【旦】你近後，我自開門對他說。<break time="100ms" />　　【水仙子】硬圍著普救寺下鍬撅，強當住咽喉仗劍鉞。賊心腸饞眼腦天生得劣。【卒子】你是誰家女子，夤夜渡河？【旦唱】休言語，靠後些！杜將軍你知道他是英傑，覷不覷著你為了醯醬，指一指教你化做膋血──騎著匹白馬來也。<break time="100ms" />　　【卒子搶旦下】【末驚覺】呀，原來卻是夢裡。且將門兒推開看，只見一天露氣，滿地霜華，曉星初上，殘月猶明。無端喜鵲高枝上，一枕鴛鴦夢不成。<break time="100ms" />　　【雁兒落】綠依依牆高柳半遮，靜悄悄門掩清秋夜，疏剌剌林梢落葉風，昏慘慘雲際穿窗月。<break time="100ms" />　　【得勝令】驚覺我的是顫巍巍竹影走龍蛇，虛飄飄莊周夢蝴蝶，絮叨叨促織兒無休歇，韻悠悠砧聲兒不斷絕。痛煞煞傷別，急剪剪好夢兒應難捨；冷清清的咨嗟，嬌嘀嘀玉人兒何處也？【僕】天明也，咱早行一程兒，前面打火去。【末】店小二哥，還你房錢，鞴了馬者。<break time="100ms" />　　【鴛鴦煞】柳絲長咫尺情牽惹，水聲幽仿佛人嗚咽。斜月殘燈，半明不滅。唱道是舊恨連綿，新愁鬱結；恨塞離愁，滿肺腑難淘瀉。除紙筆代喉舌，千種相思對誰說。【並下】<break time="100ms" />　　【絡絲娘煞尾】都則為一官半職，阻隔得千山萬水。<break time="100ms" />題目　小紅娘成好事　老夫人問由情 正名　短長亭斟別酒　草橋店夢鶯鶯<break time="100ms" />* * *<break time="100ms" />上一本　回目录　下一本<break time="100ms" />本作品在全世界都属于公有领域，因为作者逝世已经超过100年，并且于1925年1月1日之前出版。<break time="100ms" />
    </voice>
</speak>
